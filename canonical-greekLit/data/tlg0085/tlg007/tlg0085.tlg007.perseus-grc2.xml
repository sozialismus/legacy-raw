<?xml version="1.0" encoding="UTF-8"?><?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title type="work">Eumenides</title>
            
            <author>Aeschylus</author>
            <editor role="editor" n="Smyth">Herbert Weir Smyth, Ph.D.</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
            <funder n="org:AnnCPB">The Annenberg CPB/Project</funder>
         </titleStmt>
         <extent>About 70Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <author>Aeschylus</author>
                  <title>Aeschylus, with an English translation by Herbert Weir Smyth, Ph. D. in two volumes. 2.Eumenides</title>
                  <imprint>
                     <pubPlace>Cambridge</pubPlace>
                     <publisher>Cambridge, Mass., Harvard University Press; London, William Heinemann, Ltd.</publisher>
                     <date>1926</date>
                  </imprint>
               </monogr>
            </biblStruct>
         </sourceDesc>
      </fileDesc>
      <encodingDesc>
         <editorialDecl><quotation marks="none"/></editorialDecl>
         <refsDecl n="CTS">
            <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
               <p>This pointer pattern extracts lines</p>
            </cRefPattern>
            
         </refsDecl>
      </encodingDesc>
      <profileDesc>
         <langUsage>
            <language ident="grc">Greek</language>
         </langUsage>
      </profileDesc>
      <revisionDesc>
         <change when="2017-03-08" who="Lisa Cerrato">review of structure, adding line numbers, removing entities and quotes, etc.</change>
<change when="2016-01-14" who="TDBuck">p4 to p5</change>
<change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
<change when="2013-06-13" who="gcrane">tagging now should be compatible with CTS</change>
<change when="2011-09-07" who="rsingh04">adding rend attribute to lb tags which are numbered</change>
<change when="2011-01-13" who="gcrane">more refinements making these files SDL compatible</change>
<change when="2010-12-25" who="gcrane">now using LB milestones rather than L tags</change>
<change when="2010-12-24" who="gcrane">ADD tags replace lt/gt entities; DEL tags replace lsqb/rsqb entities; GAP tags replace "..."</change>
<change when="2010-12-24" who="gcrane">base SDL file</change>
<change when="2009-10-09" who="rsingh04">more reorganizing of texts module by collection</change>
<change when="2009-10-07" who="rsingh04">began reorganizing texts module by collection.  created separate work directory in texts module to keep hopper files separate from in progress files</change>
<change when="2005-08-01" who="packel">really removed item tags</change>
<change when="2005-08-01" who="packel">removed stray item tags</change>
<change when="2005-07-25" who="packel">Converted to XML</change>
<change when="2004-04-21" who="mimno">added card 1s</change>
<change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>
<change when="2000-03-04" who="dasmith">Added separate funder entity to TEI header.</change>
<change when="2000-02-17" who="amahoney">use n on sp for speeches interrupted by cardbreaks;  put cards at ends of such speeches after the close tag;  put sp and speaker tags on the divs of the choruses, which were not marked at all (but div2 closes sp, so we lost the speaker info)</change>
<change when="1999-12-22" who="amahoney">convert to P3</change>
<change when="1991-08-01" who="Bill Merrill">Compare with TLG text for missing words or other scanner omissions.</change>
<change when="1991-08-01" who="EM">Revise DTDs and recheck texts.</change>
         <change when="1990-09-19" who="EM">Final check of cardbreaks, tags, and linenumbers.</change>   
         <change when="1988" who="EM, Scott Ettinger and Roger Travis">Text scanned at U. Chicago in 1988. Basic SGML tagging by EM, Scott Ettinger and Roger Travis.</change>
         </revisionDesc>
   </teiHeader>
   <text xml:lang="grc">
      <body>
         <div type="edition" n="urn:cts:greekLit:tlg0085.tlg007.perseus-grc2" xml:lang="grc">
            <milestone n="1" unit="card"/>
         <div type="textpart" subtype="episode">
            
            <sp>
               <speaker>Πυθιάς</speaker>
               <l n="1">πρῶτον μὲν εὐχῇ τῇδε πρεσβεύω θεῶν</l>
               <l n="2">τὴν πρωτόμαντιν Γαῖαν· ἐκ δὲ τῆς Θέμιν,</l>
               <l n="3">ἣ δὴ τὸ μητρὸς δευτέρα τόδʼ ἕζετο</l>
               <l n="4">μαντεῖον, ὡς λόγος τις· ἐν δὲ τῷ τρίτῳ</l>
               <l n="5">λάχει, θελούσης, οὐδὲ πρὸς βίαν τινός,</l>
               <l n="6">Τιτανὶς ἄλλη παῖς Χθονὸς καθέζετο,</l>
               <l n="7">Φοίβη· δίδωσι δʼ ἣ γενέθλιον δόσιν</l>
               <l n="8">Φοίβῳ· τὸ Φοίβης δʼ ὄνομʼ ἔχει παρώνυμον.</l>
               <l n="9">λιπὼν δὲ λίμνην Δηλίαν τε χοιράδα,</l>
               <l n="10">κέλσας ἐπʼ ἀκτὰς ναυπόρους τὰς Παλλάδος,</l>
               <l n="11">ἐς τήνδε γαῖαν ἦλθε Παρνησοῦ θʼ ἕδρας.</l>
               <l n="12">πέμπουσι δʼ αὐτὸν καὶ σεβίζουσιν μέγα</l>
               <l n="13">κελευθοποιοὶ παῖδες Ἡφαίστου, χθόνα</l>
               <l n="14">ἀνήμερον τιθέντες ἡμερωμένην.</l>
               <l n="15">μολόντα δʼ αὐτὸν κάρτα τιμαλφεῖ λεώς,</l>
               <l n="16">Δελφός τε χώρας τῆσδε πρυμνήτης ἄναξ.</l>
               <l n="17">τέχνης δέ νιν Ζεὺς ἔνθεον κτίσας φρένα</l>
               <l n="18">ἵζει τέταρτον τοῖσδε μάντιν ἐν θρόνοις·</l>
               <l n="19">Διὸς προφήτης δʼ ἐστὶ Λοξίας πατρός.</l>
               <l n="20">
                  <milestone ed="P" unit="para"/>τούτους ἐν εὐχαῖς φροιμιάζομαι θεούς.</l>
               <l n="21">Παλλὰς προναία δʼ ἐν λόγοις πρεσβεύεται·</l>
               <l n="22">σέβω δὲ νύμφας, ἔνθα Κωρυκὶς πέτρα</l>
               <l n="23">κοίλη, φίλορνις, δαιμόνων ἀναστροφή·</l>
               <l n="24">Βρόμιος ἔχει τὸν χῶρον, οὐδʼ ἀμνημονῶ,</l>
               <l n="25">ἐξ οὗτε Βάκχαις ἐστρατήγησεν θεός,</l>
               <l n="26">λαγὼ δίκην Πενθεῖ καταρράψας μόρον·</l>
               <l n="27">Πλειστοῦ τε πηγὰς καὶ Ποσειδῶνος κράτος</l>
               <l n="28">καλοῦσα καὶ τέλειον ὕψιστον Δία,</l>
               <l n="29">ἔπειτα μάντις ἐς θρόνους καθιζάνω.</l>
               <l n="30">καὶ νῦν τυχεῖν με τῶν πρὶν εἰσόδων μακρῷ</l>
               <l n="31">ἄριστα δοῖεν· κεἰ παρʼ Ἑλλήνων τινές,</l>
               <l n="32">ἴτων πάλῳ λαχόντες, ὡς νομίζεται.</l>
               <l n="33">μαντεύομαι γὰρ ὡς ἂν ἡγῆται θεός.</l>
            </sp>
         
               <milestone n="34" unit="card"/>
                  <sp>
                     <speaker>Πυθιάς</speaker>
               <l n="34">ἦ δεινὰ λέξαι, δεινὰ δʼ ὀφθαλμοῖς δρακεῖν,</l>
               <l n="35">πάλιν μʼ ἔπεμψεν ἐκ δόμων τῶν Λοξίου,</l>
               <l n="36">ὡς μήτε σωκεῖν μήτε μʼ ἀκταίνειν βάσιν,</l>
               <l n="37">τρέχω δὲ χερσίν, οὐ ποδωκείᾳ σκελῶν·</l>
               <l n="38">δείσασα γὰρ γραῦς οὐδέν, ἀντίπαις μὲν οὖν.</l>
               <l n="39">
                  <milestone ed="P" unit="para"/>ἐγὼ μὲν ἕρπω πρὸς πολυστεφῆ μυχόν·</l>
               <l n="40">ὁρῶ δʼ ἐπʼ ὀμφαλῷ μὲν ἄνδρα θεομυσῆ</l>
               <l n="41">ἕδραν ἔχοντα προστρόπαιον, αἵματι</l>
               <l n="42">στάζοντα χεῖρας καὶ νεοσπαδὲς ξίφος</l>
               <l n="43">ἔχοντʼ ἐλαίας θʼ ὑψιγέννητον κλάδον,</l>
               <l n="44">λήνει μεγίστῳ σωφρόνως ἐστεμμένον,</l>
               <l n="45">ἀργῆτι μαλλῷ· τῇδε γὰρ τρανῶς ἐρῶ.</l>
               <l n="46">
                  <milestone ed="P" unit="para"/>πρόσθεν δὲ τἀνδρὸς τοῦδε θαυμαστὸς λόχος</l>
               <l n="47">εὕδει γυναικῶν ἐν θρόνοισιν ἥμενος.</l>
               <l n="48">οὔτοι γυναῖκας, ἀλλὰ Γοργόνας λέγω,</l>
               <l n="49">οὐδʼ αὖτε Γοργείοισιν εἰκάσω τύποις.</l>
               <l n="50">εἶδόν ποτʼ ἤδη Φινέως γεγραμμένας</l>
               <l n="51">δεῖπνον φερούσας· ἄπτεροί γε μὴν ἰδεῖν</l>
               <l n="52">αὗται, μέλαιναι δʼ ἐς τὸ πᾶν βδελύκτροποι·</l>
               <l n="53">ῥέγκουσι δʼ οὐ πλατοῖσι φυσιάμασιν·</l>
               <l n="54">ἐκ δʼ ὀμμάτων λείβουσι δυσφιλῆ λίβα·</l>
               <l n="55">καὶ κόσμος οὔτε πρὸς θεῶν ἀγάλματα</l>
               <l n="56">φέρειν δίκαιος οὔτʼ ἐς ἀνθρώπων στέγας.</l>
               <l n="57">τὸ φῦλον οὐκ ὄπωπα τῆσδʼ ὁμιλίας</l>
               <l n="58">οὐδʼ ἥτις αἶα τοῦτʼ ἐπεύχεται γένος</l>
               <l n="59">τρέφουσʼ ἀνατεὶ μὴ μεταστένειν πόνον.</l>
               <l n="60">
                  <milestone ed="P" unit="para"/>τἀντεῦθεν ἤδη τῶνδε δεσπότῃ δόμων</l>
               <l n="61">αὐτῷ μελέσθω Λοξίᾳ μεγασθενεῖ.</l>
               <l n="62">ἰατρόμαντις δʼ ἐστὶ καὶ τερασκόπος</l>
               <l n="63">καὶ τοῖσιν ἄλλοις δωμάτων καθάρσιος.</l>
            </sp>
            
         <milestone n="64" unit="card"/>
            <sp>
               <speaker>Ἀπόλλων</speaker>
               <l n="64">οὔτοι προδώσω· διὰ τέλους δέ σοι φύλαξ</l>
               <l n="65">ἐγγὺς παρεστὼς καὶ πρόσω δʼ ἀποστατῶν</l>
               <l n="66">ἐχθροῖσι τοῖς σοῖς οὐ γενήσομαι πέπων.</l>
               <l n="67">καὶ νῦν ἁλούσας τάσδε τὰς μάργους ὁρᾷς·</l>
               <l n="68">ὕπνῳ πεσοῦσαι δʼ αἱ κατάπτυστοι κόραι,</l>
               <l n="69">γραῖαι παλαιαὶ παῖδες, αἷς οὐ μείγνυται</l>
               <l n="70">θεῶν τις οὐδʼ ἄνθρωπος οὐδὲ θήρ ποτε.</l>
               <l n="71">κακῶν δʼ ἕκατι κἀγένοντʼ, ἐπεὶ κακὸν</l>
               <l n="72">σκότον νέμονται Τάρταρόν θʼ ὑπὸ χθονός,</l>
               <l n="73">μισήματʼ ἀνδρῶν καὶ θεῶν Ὀλυμπίων.</l>
               <l n="74">ὅμως δὲ φεῦγε μηδὲ μαλθακὸς γένῃ.</l>
               <l n="75">ἐλῶσι γάρ σε καὶ διʼ ἠπείρου μακρᾶς</l>
               <l n="76">βιβῶντʼ ἀνʼ αἰεὶ τὴν πλανοστιβῆ χθόνα</l>
               <l n="77">ὑπέρ τε πόντον καὶ περιρρύτας πόλεις.</l>
               <l n="78">καὶ μὴ πρόκαμνε τόνδε βουκολούμενος</l>
               <l n="79">πόνον· μολὼν δὲ Παλλάδος ποτὶ πτόλιν</l>
               <l n="80">ἵζου παλαιὸν ἄγκαθεν λαβὼν βρέτας.</l>
               <l n="81">κἀκεῖ δικαστὰς τῶνδε καὶ θελκτηρίους</l>
               <l n="82">μύθους ἔχοντες μηχανὰς εὑρήσομεν,</l>
               <l n="83">ὥστʼ ἐς τὸ πᾶν σε τῶνδʼ ἀπαλλάξαι πόνων·</l>
               <l n="84">καὶ γὰρ κτανεῖν σʼ ἔπεισα μητρῷον δέμας.</l>
            </sp>
            <sp>
               <speaker>Ὀρέστης</speaker>
               <l n="85">ἄναξ Ἄπολλον, οἶσθα μὲν τὸ μὴ ʼδικεῖν·</l>
               <l n="86">ἐπεὶ δʼ ἐπίστᾳ, καὶ τὸ μὴ ʼμελεῖν μάθε.</l>
               <l n="87">σθένος δὲ ποιεῖν εὖ φερέγγυον τὸ σόν.</l>
            </sp>
            <sp>
               <speaker>Ἀπόλλων</speaker>
               <l n="88">μέμνησο, μὴ φόβος σε νικάτω φρένας.</l>
               <l n="89">σὺ δʼ, αὐτάδελφον αἷμα καὶ κοινοῦ πατρός,</l>
               <l n="90">Ἑρμῆ, φύλασσε· κάρτα δʼ ὢν ἐπώνυμος</l>
               <l n="91">πομπαῖος ἴσθι, τόνδε ποιμαίνων ἐμὸν</l>
               <l n="92">ἱκέτην—σέβει τοι Ζεὺς τόδʼ ἐκνόμων σέβας—</l>
               <l n="93">ὁρμώμενον βροτοῖσιν εὐπόμπῳ τύχῃ.</l>
               
            </sp>
         <milestone n="94" unit="card"/>
            <sp>
               <speaker>Κλυταιμήστρας Εἴδωλον</speaker>
               <l n="94">εὕδοιτʼ ἄν, ὠή, καὶ καθευδουσῶν τί δεῖ;</l>
               <l n="95">ἐγὼ δʼ ὑφʼ ὑμῶν ὧδʼ ἀπητιμασμένη</l>
               <l n="96">ἄλλοισιν ἐν νεκροῖσιν, ὧν μὲν ἔκτανον</l>
               <l n="97">ὄνειδος ἐν φθιτοῖσιν οὐκ ἐκλείπεται,</l>
               <l n="98">αἰσχρῶς δʼ ἀλῶμαι· προυννέπω δʼ ὑμῖν ὅτι</l>
               <l n="99">ἔχω μεγίστην αἰτίαν κείνων ὕπο·</l>
               <l n="100">παθοῦσα δʼ οὕτω δεινὰ πρὸς τῶν φιλτάτων,</l>
               <l n="101">οὐδεὶς ὑπέρ μου δαιμόνων μηνίεται,</l>
               <l n="102">κατασφαγείσης πρὸς χερῶν μητροκτόνων.</l>
               <l n="103">ὁρᾶτε πληγὰς τάσδε καρδίας ὅθεν.</l>
               <l n="104">εὕδουσα γὰρ φρὴν ὄμμασιν λαμπρύνεται,</l>
               <l n="105">ἐν ἡμέρᾳ δὲ μοῖρʼ ἀπρόσκοπος βροτῶν.</l>
               <l n="106">
                  <milestone ed="P" unit="para"/>ἦ πολλὰ μὲν δὴ τῶν ἐμῶν ἐλείξατε,</l>
               <l n="107">χοάς τʼ ἀοίνους, νηφάλια μειλίγματα,</l>
               <l n="108">καὶ νυκτίσεμνα δεῖπνʼ ἐπʼ ἐσχάρᾳ πυρὸς</l>
               <l n="109">ἔθυον, ὥραν οὐδενὸς κοινὴν θεῶν.</l>
               <l n="110">καὶ πάντα ταῦτα λὰξ ὁρῶ πατούμενα.</l>
               <l n="111">ὁ δʼ ἐξαλύξας οἴχεται νεβροῦ δίκην,</l>
               <l n="112">καὶ ταῦτα κούφως ἐκ μέσων ἀρκυστάτων</l>
               <l n="113">ὤρουσεν ὑμῖν ἐγκατιλλώψας μέγα.</l>
               <l n="114">ἀκούσαθʼ ὡς ἔλεξα τῆς ἐμῆς περὶ</l>
               <l n="115">ψυχῆς, φρονήσατʼ, ὦ κατὰ χθονὸς θεαί.</l>
               <l n="116">ὄναρ γὰρ ὑμᾶς νῦν Κλυταιμήστρα καλῶ.</l>
            </sp>
            <sp>
               <speaker>Χορός</speaker>
               <l n="117">(μ̔υγμός.)</l>
            </sp>
            <sp>
               <speaker>Κλυταιμήστρας Εἴδωλον</speaker>
               <l n="118">μύζοιτʼ ἄν, ἁνὴρ δʼ οἴχεται φεύγων πρόσω·</l>
               <l n="119">φίλοι γάρ εἰσιν οὐκ ἐμοῖς προσεικότες.</l>
            </sp>
            <sp>
               <speaker>Χορός</speaker>
               <l n="120">(μ̔υγμός.)</l>
            </sp>
            <sp>
               <speaker>Κλυταιμήστρας Εἴδωλον</speaker>
               <l n="121">ἄγαν ὑπνώσσεις κοὐ κατοικτίζεις πάθος·</l>
               <l n="122">φονεὺς δʼ Ὀρέστης τῆσδε μητρὸς οἴχεται.</l>
            </sp>
            <sp>
               <speaker>Χορός</speaker>
               <l n="123">(ὡ̓γμός.)</l>
            </sp>
            <sp>
               <speaker>Κλυταιμήστρας Εἴδωλον</speaker>
               <l n="124">ᾤζεις, ὑπνώσσεις· οὐκ ἀναστήσῃ τάχος;</l>
               <l n="125">τί σοι πέπρωται πρᾶγμα πλὴν τεύχειν κακά;</l>
            </sp>
            <sp>
               <speaker>Χορός</speaker>
               <l n="126">(ὡ̓γμός.)</l>
            </sp>
            <sp>
               <speaker>Κλυταιμήστρας Εἴδωλον</speaker>
               <l n="127">ὕπνος πόνος τε κύριοι συνωμόται</l>
               <l n="128">δεινῆς δρακαίνης ἐξεκήραναν μένος.</l>
            </sp>
            <sp>
               <speaker>Χορός</speaker>
               <l n="129">(μ̔υγμὸς διπλοῦς ὀξύς.)</l>
               <l n="130">λαβὲ λαβὲ λαβὲ λαβέ, φράζου.</l>
                           </sp>
         <milestone n="131" unit="card"/>
            
            <sp>
               <speaker>Κλυταιμήστρας Εἴδωλον</speaker>
               <l n="131">ὄναρ διώκεις θῆρα, κλαγγαίνεις δʼ ἅπερ</l>
               <l n="132">κύων μέριμναν οὔποτʼ ἐκλείπων πόνου.</l>
               <l n="133">τί δρᾷς; ἀνίστω, μή σε νικάτω πόνος,</l>
               <l n="134">μηδʼ ἀγνοήσῃς πῆμα μαλθαχθεῖσʼ ὕπνῳ.</l>
               <l n="135">ἄλγησον ἧπαρ ἐνδίκοις ὀνείδεσιν·</l>
               <l n="136">τοῖς σώφροσιν γὰρ ἀντίκεντρα γίγνεται.</l>
               <l n="137">σὺ δʼ αἱματηρὸν πνεῦμʼ ἐπουρίσασα τῷ,</l>
               <l n="138">ἀτμῷ κατισχναίνουσα, νηδύος πυρί,</l>
               <l n="139">ἕπου, μάραινε δευτέροις διώγμασιν.</l>
            </sp>
            <sp>
               <speaker>Χορός</speaker>
               <l n="140">ἔγειρʼ, ἔγειρε καὶ σὺ τήνδʼ, ἐγὼ δὲ σέ.</l>
               <l n="141">εὕδεις; ἀνίστω, κἀπολακτίσασʼ ὕπνον,</l>
               <l n="142">ἰδώμεθʼ εἴ τι τοῦδε φροιμίου ματᾷ.</l>
               
            </sp></div>
         <milestone n="143" unit="card"/>
            <div type="textpart" subtype="choral">
            <div type="textpart" subtype="strophe" n="1">
               <sp>
                  <speaker>Χορός</speaker>
                  <l n="143">ἰοὺ ἰοὺ πύπαξ. ἐπάθομεν, φίλαι,—</l>
                  <l n="144">ἦ πολλὰ δὴ παθοῦσα καὶ μάτην ἐγώ,—</l>
                  <l n="145">ἐπάθομεν πάθος δυσαχές, ὦ πόποι,</l>
                  <l n="146">ἄφερτον κακόν·</l>
                  <l n="147">ἐξ ἀρκύων πέπτωκεν οἴχεταί θʼ ὁ θήρ.—</l>
                  <l n="148">ὕπνῳ κρατηθεῖσʼ ἄγραν ὤλεσα.</l>
                  
               </sp></div>
         <milestone n="149" unit="card"/>
            <div type="textpart" subtype="antistrophe" n="1">
               <sp>
                  <speaker>Χορός</speaker>
                  <l n="149">ἰὼ παῖ Διός, ἐπίκλοπος πέλῃ,—</l>
                  <l n="150">νέος δὲ γραίας δαίμονας καθιππάσω,—</l>
                  <l n="151">τὸν ἱκέταν σέβων, ἄθεον ἄνδρα καὶ</l>
                  <l n="152">τοκεῦσιν πικρόν·</l>
                  <l n="153">τὸν μητραλοίαν δʼ ἐξέκλεψας ὢν θεός.—</l>
                  <l n="154">τί τῶνδʼ ἐρεῖ τις δικαίως ἔχειν;</l>
                  
               </sp></div>
         <milestone n="155" unit="card"/>
            <div type="textpart" subtype="strophe" n="2">
               <sp>
                  <speaker>Χορός</speaker>
                  <l n="155">ἐμοὶ δʼ ὄνειδος ἐξ ὀνειράτων μολὸν</l>
                  <l n="156">ἔτυψεν δίκαν διφρηλάτου</l>
                  <l n="157">μεσολαβεῖ κέντρῳ</l>
                  <l n="158">ὑπὸ φρένας, ὑπὸ λοβόν.—</l>
                  <l n="160">πάρεστι μαστίκτορος δαΐου δαμίου</l>
                  <l n="161">βαρὺ τὸ περίβαρυ κρύος ἔχειν.</l>
                  
               </sp></div>
         <milestone n="162" unit="card"/>
            <div type="textpart" subtype="antistrophe" n="2">
               <sp>
                  <speaker>Χορός</speaker>
                  <l n="162">τοιαῦτα δρῶσιν οἱ νεώτεροι θεοί,</l>
                  <l n="163">κρατοῦντες τὸ πᾶν δίκας πλέον</l>
                  <l n="164">φονολιβῆ θρόνον</l>
                  <l n="165">περὶ πόδα, περὶ κάρα.—</l>
                  <l n="166">πάρεστι γᾶς ὀμφαλὸν προσδρακεῖν αἱμάτων</l>
                  <l n="167">βλοσυρὸν ἀρόμενον ἄγος ἔχειν.</l>
                  
               </sp></div>
         <milestone n="169" unit="card"/>
            <div type="textpart" subtype="strophe" n="3">
               <sp>
                  <speaker>Χορός</speaker>
                  <l n="169">ἐφεστίῳ δὲ μάντις ὢν μιάσματι</l>
                  <l n="170">μυχὸν ἐχράνατʼ αὐτόσσυτος, αὐτόκλητος,</l>
                  <l n="171">παρὰ νόμον θεῶν βρότεα μὲν τίων,</l>
                  <l n="172">παλαιγενεῖς δὲ μοίρας φθίσας.</l>
                  
               </sp></div>
         <milestone n="174" unit="card"/>
            <div type="textpart" subtype="antistrophe" n="3">
               <sp>
                  <speaker>Χορός</speaker>
                  <l n="174">κἀμοί γε λυπρός, καὶ τὸν οὐκ ἐκλύσεται,</l>
                  <l n="175">ὑπό τε γᾶν φυγὼν οὔ ποτʼ ἐλευθεροῦται.</l>
                  <l n="176">ποτιτρόπαιος ὢν δʼ ἕτερον ἐν κάρᾳ</l>
                  <l n="177">μιάστορʼ ἐκ γένους πάσεται.</l>
                  
               </sp></div></div>
            
         <milestone n="178" unit="card"/>
         <div type="textpart" subtype="episode">
            <sp>
               <speaker>Ἀπόλλων</speaker>
               <l n="179">ἔξω, κελεύω, τῶνδε δωμάτων τάχος</l>
               <l n="180">χωρεῖτʼ, ἀπαλλάσσεσθε μαντικῶν μυχῶν,</l>
               <l n="181">μὴ καὶ λαβοῦσα πτηνὸν ἀργηστὴν ὄφιν,</l>
               <l n="182">χρυσηλάτου θώμιγγος ἐξορμώμενον,</l>
               <l n="183">ἀνῇς ὑπʼ ἄλγους μέλανʼ ἀπʼ ἀνθρώπων ἀφρόν,</l>
               <l n="184">ἐμοῦσα θρόμβους οὓς ἀφείλκυσας φόνου.</l>
               <l n="185">οὔτοι δόμοισι τοῖσδε χρίμπτεσθαι πρέπει·</l>
               <l n="186">ἀλλʼ οὗ καρανιστῆρες ὀφθαλμωρύχοι</l>
               <l n="187">δίκαι σφαγαί τε σπέρματός τʼ ἀποφθορᾷ</l>
               <l n="188">παίδων κακοῦται χλοῦνις, ἠδʼ ἀκρωνία,</l>
               <l n="189">λευσμός τε, καὶ μύζουσιν οἰκτισμὸν πολὺν</l>
               <l n="190">ὑπὸ ῥάχιν παγέντες. ἆρʼ ἀκούετε</l>
               <l n="191">οἵας ἑορτῆς ἔστʼ ἀπόπτυστοι θεοῖς</l>
               <l n="192">στέργηθρʼ ἔχουσαι; πᾶς δʼ ὑφηγεῖται τρόπος</l>
               <l n="193">μορφῆς. λέοντος ἄντρον αἱματορρόφου</l>
               <l n="194">οἰκεῖν τοιαύτας εἰκός, οὐ χρηστηρίοις</l>
               <l n="195">ἐν τοῖσδε πλησίοισι τρίβεσθαι μύσος.</l>
               <l n="196">χωρεῖτʼ ἄνευ βοτῆρος αἰπολούμεναι.</l>
               <l n="197">ποίμνης τοιαύτης δʼ οὔτις εὐφιλὴς θεῶν.</l>
            </sp>
            <sp>
               <speaker>Χορός</speaker>
               <l n="198">ἄναξ Ἄπολλον, ἀντάκουσον ἐν μέρει.</l>
               <l n="199">αὐτὸς σὺ τούτων οὐ μεταίτιος πέλῃ,</l>
               <l n="200">ἀλλʼ εἷς τὸ πᾶν ἔπραξας ὢν παναίτιος.</l>
            </sp>
            <sp>
               <speaker>Ἀπόλλων</speaker>
               <l n="201">πῶς δή; τοσοῦτο μῆκος ἔκτεινον λόγου.</l>
            </sp>
            <sp>
               <speaker>Χορός</speaker>
               <l n="202">ἔχρησας ὥστε τὸν ξένον μητροκτονεῖν.</l>
            </sp>
            <sp>
               <speaker>Ἀπόλλων</speaker>
               <l n="203">ἔχρησα ποινὰς τοῦ πατρὸς πρᾶξαι. τί μήν ;</l>
            </sp>
            <sp>
               <speaker>Χορός</speaker>
               <l n="204">κἄπειθʼ ὑπέστης αἵματος δέκτωρ νέου.</l>
            </sp>
            <sp>
               <speaker>Ἀπόλλων</speaker>
               <l n="205">καὶ προστραπέσθαι τούσδʼ ἐπέστελλον δόμους.</l>
            </sp>
            <sp>
               <speaker>Χορός</speaker>
               <l n="206">καὶ τὰς προπομποὺς δῆτα τάσδε λοιδορεῖς;</l>
            </sp>
            <sp>
               <speaker>Ἀπόλλων</speaker>
               <l n="207">οὐ γὰρ δόμοισι τοῖσδε πρόσφορον μολεῖν.</l>
            </sp>
            <sp>
               <speaker>Χορός</speaker>
               <l n="208">ἀλλʼ ἔστιν ἡμῖν τοῦτο προστεταγμένον.</l>
            </sp>
            <sp>
               <speaker>Ἀπόλλων</speaker>
               <l n="209">τίς ἥδε τιμή; κόμπασον γέρας καλόν.</l>
            </sp>
            <sp>
               <speaker>Χορός</speaker>
               <l n="210">τοὺς μητραλοίας ἐκ δόμων ἐλαύνομεν.</l>
            </sp>
            <sp>
               <speaker>Ἀπόλλων</speaker>
               <l n="211">τί γὰρ γυναικὸς ἥτις ἄνδρα νοσφίσῃ;</l>
            </sp>
            <sp>
               <speaker>Χορός</speaker>
               <l n="212">οὐκ ἂν γένοιθʼ ὅμαιμος αὐθέντης φόνος.</l>
              
            </sp>
         <milestone n="213" unit="card"/>
            <sp>
               <speaker>Ἀπόλλων</speaker>
               <l n="213">ἦ κάρτʼ ἄτιμα καὶ παρʼ οὐδὲν εἰργάσω</l>
               <l n="214">Ἥρας τελείας καὶ Διὸς πιστώματα.</l>
               <l n="215">Κύπρις δʼ ἄτιμος τῷδʼ ἀπέρριπται λόγῳ,</l>
               <l n="216">ὅθεν βροτοῖσι γίγνεται τὰ φίλτατα.</l>
               <l n="217">εὐνὴ γὰρ ἀνδρὶ καὶ γυναικὶ μόρσιμος</l>
               <l n="218">ὅρκου ʼστὶ μείζων τῇ δίκῃ φρουρουμένη.</l>
               <l n="219">εἰ τοῖσιν οὖν κτείνουσιν ἀλλήλους χαλᾷς</l>
               <l n="220">τὸ μὴ τίνεσθαι μηδʼ ἐποπτεύειν κότῳ,</l>
               <l n="221">οὔ φημʼ Ὀρέστην σʼ ἐνδίκως ἀνδρηλατεῖν.</l>
               <l n="222">τὰ μὲν γὰρ οἶδα κάρτα σʼ ἐνθυμουμένην,</l>
               <l n="223">τὰ δʼ ἐμφανῶς πράσσουσαν ἡσυχαιτέραν.</l>
               <l n="224">δίκας δὲ Παλλὰς τῶνδʼ ἐποπτεύσει θεά.</l>
            </sp>
            <sp>
               <speaker>Χορός</speaker>
               <l n="225">τὸν ἄνδρʼ ἐκεῖνον οὔ τι μὴ λίπω ποτέ.</l>
            </sp>
            <sp>
               <speaker>Ἀπόλλων</speaker>
               <l n="226">σὺ δʼ οὖν δίωκε καὶ πόνον πλείω τίθου.</l>
            </sp>
            <sp>
               <speaker>Χορός</speaker>
               <l n="227">τιμὰς σὺ μὴ σύντεμνε τὰς ἐμὰς λόγῳ.</l>
            </sp>
            <sp>
               <speaker>Ἀπόλλων</speaker>
               <l n="228">οὐδʼ ἂν δεχοίμην ὥστʼ ἔχειν τιμὰς σέθεν.</l>
            </sp>
            <sp>
               <speaker>Χορός</speaker>
               <l n="229">μέγας γὰρ ἔμπας πὰρ Διὸς θρόνοις λέγῃ.</l>
               <l n="230">ἐγὼ δʼ, ἄγει γὰρ αἷμα μητρῷον, δίκας</l>
               <l n="231">μέτειμι τόνδε φῶτα κἀκκυνηγετῶ.</l>
            </sp>
            <sp>
               <speaker>Ἀπόλλων</speaker>
               <l n="232">ἐγὼ δʼ ἀρήξω τὸν ἱκέτην τε ῥύσομαι·</l>
               <l n="233">δεινὴ γὰρ ἐν βροτοῖσι κἀν θεοῖς πέλει</l>
               <l n="234">τοῦ προστροπαίου μῆνις, εἰ προδῶ σφʼ ἑκών.</l>
            </sp>
            <sp>
               <speaker>Ὀρέστης</speaker>
               <l n="235">ἄνασσʼ Ἀθάνα, Λοξίου κελεύμασιν</l>
               <l n="236">ἥκω, δέχου δὲ πρευμενῶς ἀλάστορα,</l>
               <l n="237">οὐ προστρόπαιον οὐδʼ ἀφοίβαντον χέρα,</l>
               <l n="238">ἀλλʼ ἀμβλὺς ἤδη προστετριμμένος τε πρὸς</l>
               <l n="239">ἄλλοισιν οἴκοις καὶ πορεύμασιν βροτῶν.</l>
               <l n="240">ὅμοια χέρσον καὶ θάλασσαν ἐκπερῶν,</l>
               <l n="241">σῴζων ἐφετμὰς Λοξίου χρηστηρίους,</l>
               <l n="242">πρόσειμι δῶμα καὶ βρέτας τὸ σόν, θεά.</l>
               <l n="243">αὐτοῦ φυλάσσων ἀναμένω τέλος δίκης.</l>
            </sp>
            <sp>
               <speaker>Χορός</speaker>
               <l n="244">εἶεν· τόδʼ ἐστὶ τἀνδρὸς ἐκφανὲς τέκμαρ.</l>
               <l n="245">ἕπου δὲ μηνυτῆρος ἀφθέγκτου φραδαῖς.</l>
               <l n="246">τετραυματισμένον γὰρ ὡς κύων νεβρὸν</l>
               <l n="247">πρὸς αἷμα καὶ σταλαγμὸν ἐκματεύομεν.</l>
               <l n="248">πολλοῖς δὲ μόχθοις ἀνδροκμῆσι φυσιᾷ</l>
               <l n="249">σπλάγχνον· χθονὸς γὰρ πᾶς πεποίμανται τόπος,</l>
               <l n="250">ὑπέρ τε πόντον ἀπτέροις ποτήμασιν</l>
               <l n="251">ἦλθον διώκουσʼ, οὐδὲν ὑστέρα νεώς.</l>
               <l n="252">καὶ νῦν ὅδʼ ἐνθάδʼ ἐστί που καταπτακών.</l>
               <l n="253">ὀσμὴ βροτείων αἱμάτων με προσγελᾷ.</l>
               
            </sp>
         <milestone n="254" unit="card"/>
            <milestone unit="lyric"/>
               <sp>
                  <speaker>Χορός</speaker>
                  <l n="254">ὅρα ὅρα μάλʼ αὖ,</l>
                  <l n="255">λεύσσετε πάντα, μὴ</l>
                  <l n="256">λάθῃ φύγδα βὰς</l>
                  <l n="257">
                     <del>ὁ </del> ματροφόνος ἀτίτας.</l>
                  <l n="258">ὁ δʼ αὖτέ γʼ <del>οὖν</del> ἀλκὰν ἔχων</l>
                  <l n="259">περὶ βρέτει πλεχθεὶς θεᾶς ἀμβρότου</l>
                  <l n="260">ὑπόδικος θέλει γενέσθαι χρεῶν.</l>
                  <l n="261">τὸ δʼ οὐ πάρεστιν· αἷμα μητρῷον χαμαὶ</l>
                  <l n="262">δυσαγκόμιστον, παπαῖ,</l>
                  <l n="263">τὸ διερὸν πέδοι χύμενον οἴχεται.</l>
                  <l n="264">ἀλλʼ ἀντιδοῦναι δεῖ σʼ ἀπὸ ζῶντος ῥοφεῖν</l>
                  <l n="265">ἐρυθρὸν ἐκ μελέων πέλανον· ἀπὸ δὲ σοῦ</l>
                  <l n="266">φεροίμαν βοσκὰν πώματος δυσπότου·</l>
                  <l n="267">καὶ ζῶντά σʼ ἰσχνάνασʼ ἀπάξομαι κάτω,</l>
                  <l n="268">ἀντίποινʼ ὡς τίνῃς ματροφόνου δύας.</l>
                  <l n="269">ὄψει δὲ κεἴ τις ἄλλος ἤλιτεν βροτῶν</l>
                  <l n="270">ἢ θεὸν ἢ ξένον</l>
                  <l n="271">τινʼ <sic>ἀσεβῶν</sic> ἢ τοκέας φίλους,</l>
                  <l n="272">ἔχονθʼ ἕκαστον τῆς δίκης ἐπάξια.</l>
                  <l n="273">μέγας γὰρ Ἅιδης ἐστὶν εὔθυνος βροτῶν</l>
                  <l n="274">ἔνερθε χθονός,</l>
                  <l n="275">δελτογράφῳ δὲ πάντʼ ἐπωπᾷ φρενί.</l>
                  
               </sp>
         <milestone n="276" unit="card"/>
               <sp>
                  <speaker>Ὀρέστης</speaker>
                  <l n="276">ἐγὼ διδαχθεὶς ἐν κακοῖς ἐπίσταμαι</l>
                  <l n="277">πολλοὺς καθαρμούς, καὶ λέγειν ὅπου δίκη</l>
                  <l n="278">σιγᾶν θʼ ὁμοίως· ἐν δὲ τῷδε πράγματι</l>
                  <l n="279">φωνεῖν ἐτάχθην πρὸς σοφοῦ διδασκάλου.</l>
                  <l n="280">βρίζει γὰρ αἷμα καὶ μαραίνεται χερός,</l>
                  <l n="281">μητροκτόνον μίασμα δʼ ἔκπλυτον πέλει·</l>
                  <l n="282">ποταίνιον γὰρ ὂν πρὸς ἑστίᾳ θεοῦ</l>
                  <l n="283">Φοίβου καθαρμοῖς ἠλάθη χοιροκτόνοις.</l>
                  <l n="284">πολὺς δέ μοι γένοιτʼ ἂν ἐξ ἀρχῆς λόγος,</l>
                  <l n="285">ὅσοις προσῆλθον ἀβλαβεῖ ξυνουσίᾳ.</l>
                  <l n="286">
                     <del>χρόνος καθαιρεῖ πάντα γηράσκων ὁμοῦ.</del>
                  </l>
                  <l n="287">
                     <milestone ed="P" unit="para"/>καὶ νῦν ἀφʼ ἁγνοῦ στόματος εὐφήμως καλῶ</l>
                  <l n="288">χώρας ἄνασσαν τῆσδʼ Ἀθηναίαν ἐμοὶ</l>
                  <l n="289">μολεῖν ἀρωγόν· κτήσεται δʼ ἄνευ δορὸς</l>
                  <l n="290">αὐτόν τε καὶ γῆν καὶ τὸν Ἀργεῖον λεὼν</l>
                  <l n="291">πιστὸν δικαίως ἐς τὸ πᾶν τε σύμμαχον.</l>
                  <l n="292">ἀλλʼ εἴτε χώρας ἐν τόποις Λιβυστικοῖς,</l>
                  <l n="293">Τρίτωνος ἀμφὶ χεῦμα γενεθλίου πόρου,</l>
                  <l n="294">τίθησιν ὀρθὸν ἢ κατηρεφῆ πόδα,</l>
                  <l n="295">φίλοις ἀρήγουσʼ, εἴτε Φλεγραίαν πλάκα</l>
                  <l n="296">θρασὺς ταγοῦχος ὡς ἀνὴρ ἐπισκοπεῖ,</l>
                  <l n="297">ἔλθοι—κλύει δὲ καὶ πρόσωθεν ὢν θεός—</l>
                  <l n="298">ὅπως γένοιτο τῶνδʼ ἐμοὶ λυτήριος.</l>
                  
               </sp></div>
         <milestone n="299" unit="card"/>
         
         <div type="textpart" subtype="choral">
            <sp>
               <speaker>Χορός</speaker>
               <l n="299">οὔτοι σʼ Ἀπόλλων οὐδʼ Ἀθηναίας σθένος</l>
               <l n="300">ῥύσαιτʼ ἂν ὥστε μὴ οὐ παρημελημένον</l>
               <l n="301">ἔρρειν, τὸ χαίρειν μὴ μαθόνθʼ ὅπου φρενῶν,</l>
               <l n="302">ἀναίματον βόσκημα δαιμόνων, σκιάν.</l>
               <l n="303">οὐδʼ ἀντιφωνεῖς, ἀλλʼ ἀποπτύεις λόγους,</l>
               <l n="304">ἐμοὶ τραφείς τε καὶ καθιερωμένος;</l>
               <l n="305">καὶ ζῶν με δαίσεις οὐδὲ πρὸς βωμῷ σφαγείς·</l>
               <l n="306">ὕμνον δʼ ἀκούσῃ τόνδε δέσμιον σέθεν.</l>
               
            </sp>
         <milestone n="307" unit="card"/>
            <div type="textpart" subtype="anapests">
               <sp>
                  <speaker>Χορός</speaker>
                  <l n="307">ἄγε δὴ καὶ χορὸν ἅψωμεν, ἐπεὶ</l>
                  <l n="308">μοῦσαν στυγερὰν</l>
                  <l n="309">ἀποφαίνεσθαι δεδόκηκεν,</l>
                  <l n="310">λέξαι τε λάχη τὰ κατʼ ἀνθρώπους</l>
                  <l n="311">ὡς ἐπινωμᾷ στάσις ἁμά.</l>
                  <l n="312">εὐθυδίκαιοι δʼ οἰόμεθʼ εἶναι·</l>
                  <l n="313">τὸν μὲν καθαρὰς χεῖρας προνέμοντʼ</l>
                  <l n="314">οὔτις ἐφέρπει μῆνις ἀφʼ ἡμῶν,</l>
                  <l n="315">ἀσινὴς δʼ αἰῶνα διοιχνεῖ·</l>
                  <l n="316">ὅστις δʼ ἀλιτὼν ὥσπερ ὅδʼ ἁνὴρ</l>
                  <l n="317">χεῖρας φονίας ἐπικρύπτει,</l>
                  <l n="318">μάρτυρες ὀρθαὶ τοῖσι θανοῦσιν</l>
                  <l n="319">παραγιγνόμεναι πράκτορες αἵματος</l>
                  <l n="320">αὐτῷ τελέως ἐφάνημεν.</l>
                  
               </sp></div>
         <milestone n="321" unit="card"/>
            <div type="textpart" subtype="strophe" n="1">
               <sp>
                  <speaker>Χορός</speaker>
                  <l n="321">μᾶτερ ἅ μʼ ἔτικτες, ὦ μᾶτερ</l>
                  <l n="322">Νύξ, ἀλαοῖσι καὶ δεδορκόσιν</l>
                  <l n="323">ποινάν, κλῦθʼ. ὁ Λατοῦς γὰρ ἶ-</l>
                  <l n="324">νίς μʼ ἄτιμον τίθησιν</l>
                  <l n="325">τόνδʼ ἀφαιρούμενος</l>
                  <l n="326">πτῶκα, ματρῷον ἅ-</l>
                  <l n="327">γνισμα κύριον φόνου.</l>
                  
               </sp></div>
         <milestone n="328" unit="card"/>
            <div type="textpart" subtype="ephymn" n="1">
               <sp>
                  <speaker>Χορός</speaker>
                  <l n="328">ἐπὶ δὲ τῷ τεθυμένῳ</l>
                  <l n="329">τόδε μέλος, παρακοπά,</l>
                  <l n="330">παραφορὰ φρενοδαλής,</l>
                  <l n="331">ὕμνος ἐξ Ἐρινύων,</l>
                  <l n="332">δέσμιος φρενῶν, ἀφόρ-</l>
                  <l n="333">μικτος, αὐονὰ βροτοῖς.</l>
                  
               </sp></div>
         <milestone n="334" unit="card"/>
            <div type="textpart" subtype="antistrophe" n="1">
               <sp>
                  <speaker>Χορός</speaker>
                  <l n="334">τοῦτο γὰρ λάχος διανταία</l>
                  <l n="335">Μοῖρʼ ἐπέκλωσεν ἐμπέδως ἔχειν,</l>
                  <l n="336">θνατῶν τοῖσιν αὐτουργίαι</l>
                  <l n="337">ξυμπέσωσιν μάταιοι,</l>
                  <l n="338">τοῖς ὁμαρτεῖν, ὄφρʼ ἂν</l>
                  <l n="339">γᾶν ὑπέλθῃ· θανὼν δʼ</l>
                  <l n="340">οὐκ ἄγαν ἐλεύθερος.</l>
                  
               </sp></div>
         <milestone n="341" unit="card"/>
            <div type="textpart" subtype="ephymn" n="1">
               <sp>
                  <speaker>Χορός</speaker>
                  <l n="341">ἐπὶ δὲ τῷ τεθυμένῳ</l>
                  <l n="342">τόδε μέλος, παρακοπά,</l>
                  <l n="343">παραφορὰ φρενοδαλής,</l>
                  <l n="344">ὕμνος ἐξ Ἐρινύων,</l>
                  <l n="345">δέσμιος φρενῶν, ἀφόρ-</l>
                  <l n="346">μικτος, αὐονὰ βροτοῖς.</l>
                  
               </sp></div>
         <milestone n="347" unit="card"/>
            <div type="textpart" subtype="strophe" n="2">
               <sp>
                  <speaker>Χορός</speaker>
                  <l n="349">γιγνομέναισι λάχη τάδʼ ἐφʼ ἁμὶν ἐκράνθη·</l>
                  <l n="350">ἀθανάτων δʼ ἀπέχειν χέρας, οὐδέ τις ἐστί</l>
                  <l n="351">συνδαίτωρ μετάκοινος·</l>
                  <l n="352">παλλεύκων δὲ πέπλων ἀπόμοιρος ἄκληρος ἐτύχθην</l>
                  <l n="353">¯˘¯˘¯˘¯</l>
                  
               </sp></div>
         <milestone n="354" unit="card"/>
            <div type="textpart" subtype="ephymn" n="2">
               <sp>
                  <speaker>Χορός</speaker>
                  <l n="354">
                     <add>δωμάτων γὰρ εἱλόμαν</add>
                  </l>
                  <l n="355">
                     <add>ἀνατροπάς, ὅταν Ἄρης</add>
                  </l>
                  <l n="356">
                     <add>τιθασὸς ὢν φίλον ἕλῃ.</add>
                  </l>
                  <l n="357">
                     <add>ἐπὶ τὸν ὧδʼ ἱέμεναι</add>
                  </l>
                  <l n="358">
                     <add>κρατερὸν ὄνθʼ ὅμως ἀμαυ-</add>
                  </l>
                  <l n="359">
                     <add>ροῦμεν ὑφʼ αἵματος νέου.</add>
                  </l>
                  
               </sp></div>
         <milestone n="360" unit="card"/>
            <div type="textpart" subtype="antistrophe" n="2">
               <sp>
                  <speaker>Χορός</speaker>
                  <l n="360">σπεύδομεν αἵδʼ ἀφελεῖν τινὰ τάσδε μερίμνας,</l>
                  <l n="361">θεῶν δʼ ἀτέλειαν ἐμαῖς μελέταις ἐπικραίνειν,</l>
                  <l n="362">μηδʼ εἰς ἄγκρισιν ἐλθεῖν·</l>
                  <l n="365">Ζεὺς δʼ αἱμοσταγὲς ἀξιόμισον ἔθνος τόδε λέσχας</l>
                  <l n="367">ἇς ἀπηξιώσατο.</l>
                  
               </sp></div>
         <milestone n="354a" unit="card"/>
            <div type="textpart" subtype="ephymn" n="2">
               <sp>
                  <speaker>Χορός</speaker>
                  <l n="354a">
                     <add>δωμάτων γὰρ εἱλόμαν</add>
                  </l>
                  <l n="355a">
                     <add>ἀνατροπάς, ὅταν Ἄρης</add>
                  </l>
                  <l n="356a">
                     <add>τιθασὸς ὢν φίλον ἕλῃ.</add>
                  </l>
                  <l n="357a">
                     <add>ἐπὶ τὸν ὧδʼ ἱέμεναι</add>
                  </l>
                  <l n="358a">
                     <add>κρατερὸν ὄνθʼ ὅμως ἀμαυ-</add>
                  </l>
                  <l n="359a">
                     <add>ροῦμεν ὑφʼ αἵματος νέου.</add>
                  </l>
                  
               </sp></div>
         <milestone n="368" unit="card"/>
            <div type="textpart" subtype="strophe" n="3">
               <sp>
                  <speaker>Χορός</speaker>
                  <l n="368">δόξαι τʼ ἀνδρῶν καὶ μάλʼ ὑπʼ αἰθέρι σεμναὶ</l>
                  <l n="369">τακόμεναι κατὰ γᾶν μινύθουσιν ἄτιμοι</l>
                  <l n="370">ἁμετέραις ἐφόδοις μελανείμοσιν, ὀρχη-</l>
                  <l n="371">σμοῖς τʼ ἐπιφθόνοις ποδός.</l>
                  
               </sp></div>
         <milestone n="372" unit="card"/>
            <div type="textpart" subtype="ephymn" n="3">
               <sp>
                  <speaker>Χορός</speaker>
                  <l n="372">μάλα γὰρ οὖν ἁλομένα</l>
                  <l n="373">ἀνέκαθεν βαρυπεσῆ</l>
                  <l n="374">καταφέρω ποδὸς ἀκμάν,</l>
                  <l n="375">σφαλερὰ <add>καὶ</add> τανυδρόμοις</l>
                  <l n="376">κῶλα, δύσφορον ἄταν.</l>
                 
               </sp></div>
         <milestone n="377" unit="card"/>
            <div type="textpart" subtype="antistrophe" n="3">
               <sp>
                  <speaker>Χορός</speaker>
                  <l n="377">πίπτων δʼ οὐκ οἶδεν τόδʼ ὑπʼ ἄφρονι λύμᾳ·</l>
                  <l n="378">τοῖον <del>γὰρ</del> ἐπὶ κνέφας ἀνδρὶ μύσος πεπόταται,</l>
                  <l n="379">καὶ δνοφεράν τινʼ ἀχλὺν κατὰ δώματος αὐδᾶ-</l>
                  <l n="380">ται πολύστονος φάτις.</l>
                  
               </sp></div>
         <milestone n="372a" unit="card"/>
            <div type="textpart" subtype="ephymn" n="3">
               <sp>
                  <speaker>Χορός</speaker>
                  <l n="372a">
                     <add>μάλα γὰρ οὖν ἁλομένα</add>
                  </l>
                  <l n="373a">
                     <add>ἀνέκαθεν βαρυπεσῆ</add>
                  </l>
                  <l n="374a">
                     <add>καταφέρω ποδὸς ἀκμάν,</add>
                  </l>
                  <l n="375a">
                     <add>σφαλερὰ καὶ τανυδρόμοις</add>
                  </l>
                  <l n="376a">
                     <add>κῶλα, δύσφορον ἄταν.</add>
                  </l>
                  
               </sp></div>
         <milestone n="381" unit="card"/>
            <div type="textpart" subtype="strophe" n="4">
               <sp>
                  <speaker>Χορός</speaker>
                  <l n="381">μένει γάρ. εὐμήχανοί</l>
                  <l n="382">τε καὶ τέλειοι, κακῶν</l>
                  <l n="383">τε μνήμονες σεμναὶ</l>
                  <l n="384">καὶ δυσπαρήγοροι βροτοῖς,</l>
                  <l n="385">ἄτιμʼ ἀτίετα διόμεναι</l>
                  <l n="386">λάχη θεῶν διχοστατοῦντʼ ἀνηλίῳ</l>
                  <l n="387">λάμπᾳ, δυσοδοπαίπαλα</l>
                  <l n="388">δερκομένοισι καὶ δυσομμάτοις ὁμῶς.</l>
                 
               </sp></div>
         <milestone n="389" unit="card"/>
            <div type="textpart" subtype="antistrophe" n="4">
               <sp>
                  <speaker>Χορός</speaker>
                  <l n="389">τίς οὖν τάδʼ οὐχ ἅζεταί</l>
                  <l n="390">τε καὶ δέδοικεν βροτῶν,</l>
                  <l n="391">ἐμοῦ κλύων θεσμὸν</l>
                  <l n="392">τὸν μοιρόκραντον ἐκ θεῶν</l>
                  <l n="393">δοθέντα τέλεον; ἔτι δέ μοι</l>
                  <l n="394">
                     <add>μένει</add> γέρας παλαιόν, οὐδʼ ἀτιμίας</l>
                  <l n="395">κύρω, καίπερ ὑπὸ χθόνα</l>
                  <l n="396">τάξιν ἔχουσα καὶ δυσήλιον κνέφας.</l>
                  
               </sp></div>
         </div>
         <milestone n="397" unit="card"/>
         
         <div type="textpart" subtype="episode">
            <sp>
               <speaker>Ἀθηνᾶ</speaker>
               <l n="397">πρόσωθεν ἐξήκουσα κληδόνος βοὴν</l>
               <l n="398">ἀπὸ Σκαμάνδρου γῆν καταφθατουμένη,</l>
               <l n="399">ἣν δῆτʼ Ἀχαιῶν ἄκτορές τε καὶ πρόμοι,</l>
               <l n="400">τῶν αἰχμαλώτων χρημάτων λάχος μέγα,</l>
               <l n="401">ἔνειμαν αὐτόπρεμνον εἰς τὸ πᾶν ἐμοί,</l>
               <l n="402">ἐξαίρετον δώρημα Θησέως τόκοις·</l>
               <l n="403">ἔνθεν διώκουσʼ ἦλθον ἄτρυτον πόδα,</l>
               <l n="404">πτερῶν ἄτερ ῥοιβδοῦσα κόλπον αἰγίδος.</l>
               <l n="405">
                  <del>πώλοις ἀκμαίοις τόνδʼ ἐπιζεύξασʼ ὄχον</del>
               </l>
               <l n="406">καινὴν δʼ ὁρῶσα τήνδʼ ὁμιλίαν χθονὸς</l>
               <l n="407">ταρβῶ μὲν οὐδέν, θαῦμα δʼ ὄμμασιν πάρα.</l>
               <l n="408">τίνες ποτʼ ἐστέ; πᾶσι δʼ ἐς κοινὸν λέγω·</l>
               <l n="409">βρέτας τε τοὐμὸν τῷδʼ ἐφημένῳ ξένῳ,</l>
               <l n="410">ὑμᾶς θʼ ὁμοίας οὐδενὶ σπαρτῶν γένει,</l>
               <l n="411">οὔτʼ ἐν θεαῖσι πρὸς θεῶν ὁρωμένας</l>
               <l n="412">οὔτʼ οὖν βροτείοις ἐμφερεῖς μορφώμασιν.</l>
               <l n="413">λέγειν δʼ ἄμομφον ὄντα τοὺς πέλας κακῶς</l>
               <l n="414">πρόσω δικαίων ἠδʼ ἀποστατεῖ θέμις.</l>
            </sp>
            <sp>
               <speaker>Χορός</speaker>
               <l n="415">πεύσῃ τὰ πάντα συντόμως, Διὸς κόρη.</l>
               <l n="416">ἡμεῖς γάρ ἐσμεν Νυκτὸς αἰανῆ τέκνα.</l>
               <l n="417">Ἀραὶ δʼ ἐν οἴκοις γῆς ὑπαὶ κεκλήμεθα.</l>
            </sp>
            <sp>
               <speaker>Ἀθηνᾶ</speaker>
               <l n="418">γένος μὲν οἶδα κληδόνας τʼ ἐπωνύμους.</l>
            </sp>
            <sp>
               <speaker>Χορός</speaker>
               <l n="419">τιμάς γε μὲν δὴ τὰς ἐμὰς πεύσῃ τάχα.</l>
            </sp>
            <sp>
               <speaker>Ἀθηνᾶ</speaker>
               <l n="420">μάθοιμʼ ἄν, εἰ λέγοι τις ἐμφανῆ λόγον.</l>
            </sp>
            <sp>
               <speaker>Χορός</speaker>
               <l n="421">βροτοκτονοῦντας ἐκ δόμων ἐλαύνομεν.</l>
            </sp>
            <sp>
               <speaker>Ἀθηνᾶ</speaker>
               <l n="422">καὶ τῷ κτανόντι ποῦ τὸ τέρμα τῆς φυγῆς;</l>
            </sp>
            <sp>
               <speaker>Χορός</speaker>
               <l n="423">ὅπου τὸ χαίρειν μηδαμοῦ νομίζεται.</l>
            </sp>
            <sp>
               <speaker>Ἀθηνᾶ</speaker>
               <l n="424">ἦ καὶ τοιαύτας τῷδʼ ἐπιρροιζεῖς φυγάς;</l>
            </sp>
            <sp>
               <speaker>Χορός</speaker>
               <l n="425">φονεὺς γὰρ εἶναι μητρὸς ἠξιώσατο.</l>
            </sp>
            <sp>
               <speaker>Ἀθηνᾶ</speaker>
               <l n="426">ἄλλαις ἀνάγκαις, ἤ τινος τρέων κότον;</l>
            </sp>
            <sp>
               <speaker>Χορός</speaker>
               <l n="427">ποῦ γὰρ τοσοῦτο κέντρον ὡς μητροκτονεῖν;</l>
            </sp>
            <sp>
               <speaker>Ἀθηνᾶ</speaker>
               <l n="428">δυοῖν παρόντοιν ἥμισυς λόγου πάρα.</l>
            </sp>
            <sp>
               <speaker>Χορός</speaker>
               <l n="429">ἀλλʼ ὅρκον οὐ δέξαιτʼ ἄν, οὐ δοῦναι θέλοι.</l>
            </sp>
            <sp>
               <speaker>Ἀθηνᾶ</speaker>
               <l n="430">κλύειν δίκαιος μᾶλλον ἢ πρᾶξαι θέλεις.</l>
            </sp>
            <sp>
               <speaker>Χορός</speaker>
               <l n="431">πῶς δή; δίδαξον· τῶν σοφῶν γὰρ οὐ πένῃ.</l>
            </sp>
            <sp>
               <speaker>Ἀθηνᾶ</speaker>
               <l n="432">ὅρκοις τὰ μὴ δίκαια μὴ νικᾶν λέγω.</l>
            </sp>
            <sp>
               <speaker>Χορός</speaker>
               <l n="433">ἀλλʼ ἐξέλεγχε, κρῖνε δʼ εὐθεῖαν δίκην.</l>
            </sp>
            <sp>
               <speaker>Ἀθηνᾶ</speaker>
               <l n="434">ἦ κἀπʼ ἐμοὶ τρέποιτʼ ἂν αἰτίας τέλος;</l>
            </sp>
            <sp>
               <speaker>Χορός</speaker>
               <l n="435">πῶς δʼ οὔ; σέβουσαί γʼ ἀξίαν κἀπʼ ἀξίων.</l>
               
            </sp>
         <milestone n="436" unit="card"/>
            <sp>
               <speaker>Ἀθηνᾶ</speaker>
               <l n="436">τί πρὸς τάδʼ εἰπεῖν, ὦ ξένʼ, ἐν μέρει θέλεις;</l>
               <l n="437">λέξας δὲ χώραν καὶ γένος καὶ ξυμφορὰς</l>
               <l n="438">τὰς σάς, ἔπειτα τόνδʼ ἀμυναθοῦ ψόγον·</l>
               <l n="439">εἴπερ πεποιθὼς τῇ δίκῃ βρέτας τόδε</l>
               <l n="440">ἧσαι φυλάσσων ἑστίας ἁμῆς πέλας</l>
               <l n="441">σεμνὸς προσίκτωρ ἐν τρόποις Ἰξίονος.</l>
               <l n="442">τούτοις ἀμείβου πᾶσιν εὐμαθές τί μοι.</l>
            </sp>
            <sp>
               <speaker>Ὀρέστης</speaker>
               <l n="443">ἄνασσʼ Ἀθάνα, πρῶτον ἐκ τῶν ὑστάτων</l>
               <l n="444">τῶν σῶν ἐπῶν μέλημʼ ἀφαιρήσω μέγα.</l>
               <l n="445">οὐκ εἰμὶ προστρόπαιος, οὐδʼ ἔχων μύσος</l>
               <l n="446">πρὸς χειρὶ τἠμῇ τὸ σὸν ἐφεζόμην βρέτας.</l>
               <l n="447">τεκμήριον δὲ τῶνδέ σοι λέξω μέγα.</l>
               <l n="448">ἄφθογγον εἶναι τὸν παλαμναῖον νόμος,</l>
               <l n="449">ἔστʼ ἂν πρὸς ἀνδρὸς αἵματος καθαρσίου</l>
               <l n="450">σφαγαὶ καθαιμάξωσι νεοθήλου βοτοῦ.</l>
               <l n="451">πάλαι πρὸς ἄλλοις ταῦτʼ ἀφιερώμεθα</l>
               <l n="452">οἴκοισι, καὶ βοτοῖσι καὶ ῥυτοῖς πόροις.</l>
               <l n="453">
                  <milestone ed="P" unit="para"/>ταύτην μὲν οὕτω φροντίδʼ ἐκποδὼν λέγω.</l>
               <l n="454">γένος δὲ τοὐμὸν ὡς ἔχει πεύσῃ τάχα.</l>
               <l n="455">Ἀργεῖός εἰμι, πατέρα δʼ ἱστορεῖς καλῶς,</l>
               <l n="456">Ἀγαμέμνονʼ, ἀνδρῶν ναυβατῶν ἁρμόστορα,</l>
               <l n="457">ξὺν ᾧ σὺ Τροίαν ἄπολιν Ἰλίου πόλιν</l>
               <l n="458">ἔθηκας. ἔφθιθʼ οὗτος οὐ καλῶς, μολὼν</l>
               <l n="459">εἰς οἶκον· ἀλλά νιν κελαινόφρων ἐμὴ</l>
               <l n="460">μήτηρ κατέκτα, ποικίλοις ἀγρεύμασιν</l>
               <l n="461">κρύψασʼ, ἃ λουτρῶν ἐξεμαρτύρει φόνον.</l>
               <l n="462">κἀγὼ κατελθών, τὸν πρὸ τοῦ φεύγων χρόνον,</l>
               <l n="463">ἔκτεινα τὴν τεκοῦσαν, οὐκ ἀρνήσομαι,</l>
               <l n="464">ἀντικτόνοις ποιναῖσι φιλτάτου πατρός.</l>
               <l n="465">καὶ τῶνδε κοινῇ Λοξίας ἐπαίτιος,</l>
               <l n="466">ἄλγη προφωνῶν ἀντίκεντρα καρδίᾳ,</l>
               <l n="467">εἰ μή τι τῶνδʼ ἔρξαιμι τοὺς ἐπαιτίους.</l>
               <l n="468">σὺ δʼ εἰ δικαίως εἴτε μὴ κρῖνον δίκην·</l>
               <l n="469">πράξας γὰρ ἐν σοὶ πανταχῇ τάδʼ αἰνέσω.</l>
               
            </sp>
         <milestone n="470" unit="card"/>
            <sp>
               <speaker>Ἀθηνᾶ</speaker>
               <l n="470">τὸ πρᾶγμα μεῖζον, εἴ τις οἴεται τόδε</l>
               <l n="471">βροτὸς δικάζειν· οὐδὲ μὴν ἐμοὶ θέμις</l>
               <l n="472">φόνου διαιρεῖν ὀξυμηνίτου δίκας·</l>
               <l n="473">ἄλλως τε καὶ σὺ μὲν κατηρτυκὼς ἐμοῖς</l>
               <l n="474">ἱκέτης προσῆλθες καθαρὸς ἀβλαβὴς δόμοις·</l>
               <l n="475">οὕτως δʼ ἄμομφον ὄντα σʼ αἰδοῦμαι πόλει.</l>
               <l n="476">αὗται δʼ ἔχουσι μοῖραν οὐκ εὐπέμπελον,</l>
               <l n="477">καὶ μὴ τυχοῦσαι πράγματος νικηφόρου,</l>
               <l n="478">χώρᾳ μεταῦθις ἰὸς ἐκ φρονημάτων</l>
               <l n="479">πέδοι πεσὼν ἄφερτος αἰανὴς νόσος.</l>
               <l n="480">
                  <milestone ed="P" unit="para"/>τοιαῦτα μὲν τάδʼ ἐστίν· ἀμφότερα, μένειν</l>
               <l n="481">πέμπειν τε δυσπήμαντʼ ἀμηχάνως ἐμοί.</l>
               <l n="482">ἐπεὶ δὲ πρᾶγμα δεῦρʼ ἐπέσκηψεν τόδε,</l>
               <l n="483">φόνων δικαστὰς ὁρκίους αἱρουμένη</l>
               <l n="484">θεσμὸν τὸν εἰς ἅπαντʼ ἐγὼ θήσω χρόνον.</l>
               <l n="485">ὑμεῖς δὲ μαρτύριά τε καὶ τεκμήρια</l>
               <l n="486">καλεῖσθʼ, ἀρωγὰ τῆς δίκης ὁρκώματα·</l>
               <l n="487">κρίνασα δʼ ἀστῶν τῶν ἐμῶν τὰ βέλτατα</l>
               <l n="488">ἥξω, διαιρεῖν τοῦτο πρᾶγμʼ ἐτητύμως,</l>
               <l n="489">ὅρκον πορόντας μηδὲν ἔκδικον φράσειν.</l>
               
            </sp></div>
         <milestone n="490" unit="card"/>
         <div type="textpart" subtype="choral">
            <div type="textpart" subtype="strophe" n="1">
               <sp>
                  <speaker>Χορός</speaker>
                  <l n="490">νῦν καταστροφαὶ νέων</l>
                  <l n="491">θεσμίων, εἰ κρατή-</l>
                  <l n="492">σει δίκα <add>τε</add> καὶ βλάβα</l>
                  <l n="493">τοῦδε ματροκτόνου.</l>
                  <l n="494">πάντας ἤδη τόδʼ ἔργον εὐχερεί-</l>
                  <l n="495">ᾳ συναρμόσει βροτούς·</l>
                  <l n="496">πολλὰ δʼ ἔτυμα παιδότρωτα</l>
                  <l n="497">πάθεα προσμένει τοκεῦ-</l>
                  <l n="498">σιν μεταῦθις ἐν χρόνῳ.</l>
                  
               </sp></div>
         <milestone n="499" unit="card"/>
            <div type="textpart" subtype="antistrophe" n="1">
               <sp>
                  <speaker>Χορός</speaker>
                  <l n="499">οὐδὲ γὰρ βροτοσκόπων</l>
                  <l n="500">μαινάδων τῶνδʼ ἐφέρ-</l>
                  <l n="501">ψει κότος τις ἐργμάτων—</l>
                  <l n="502">πάντʼ ἐφήσω μόρον.</l>
                  <l n="503">πεύσεται δʼ ἄλλος ἄλλοθεν, προφω-</l>
                  <l n="504">νῶν τὰ τῶν πέλας κακά,</l>
                  <l n="505">λῆξιν ὑπόδοσίν τε μόχθων·</l>
                  <l n="506">ἄκεά τʼ οὐ βέβαια τλά-</l>
                  <l n="507">μων <del>δέ τις </del> μάταν παρηγορεῖ.</l>
                  
               </sp></div>
         <milestone n="508" unit="card"/>
            <div type="textpart" subtype="strophe" n="2">
               <sp>
                  <speaker>Χορός</speaker>
                  <l n="508">μηδέ τις κικλῃσκέτω</l>
                  <l n="509">ξυμφορᾷ τετυμμένος,</l>
                  <l n="510">τοῦτʼ ἔπος θροούμενος,</l>
                  <l n="511">ὦ δίκα,</l>
                  <l n="512">ὦ θρόνοι τʼ Ἐρινύων.</l>
                  <l n="513">ταῦτά τις τάχʼ ἂν πατὴρ</l>
                  <l n="514">ἢ τεκοῦσα νεοπαθὴς</l>
                  <l n="515">οἶκτον οἰκτίσαιτʼ, ἐπει-</l>
                  <l n="516">δὴ πίτνει δόμος δίκας.</l>
                  
               </sp></div>
         <milestone n="517" unit="card"/>
            <div type="textpart" subtype="antistrophe" n="2">
               <sp>
                  <speaker>Χορός</speaker>
                  <l n="517">ἔσθʼ ὅπου τὸ δεινὸν εὖ,</l>
                  <l n="518">καὶ φρενῶν ἐπίσκοπον</l>
                  <l n="519">δεῖ μένειν καθήμενον.</l>
                  <l n="520">ξυμφέρει</l>
                  <l n="521">σωφρονεῖν ὑπὸ στένει.</l>
                  <l n="522">τίς δὲ μηδὲν ἐν δέει</l>
                  <l n="523">καρδίαν <add>ἂν</add> ἀνατρέφων</l>
                  <l n="524">ἢ πόλις βροτός θʼ ὁμοί-</l>
                  <l n="525">ως ἔτʼ ἂν σέβοι δίκαν;</l>
                  
               </sp></div>
         <milestone n="526" unit="card"/>
            <div type="textpart" subtype="strophe" n="3">
               <sp>
                  <speaker>Χορός</speaker>
                  <l n="526">μήτʼ ἀνάρχετον βίον</l>
                  <l n="527">μήτε δεσποτούμενον</l>
                  <l n="528">αἰνέσῃς.</l>
                  <l n="529">παντὶ μέσῳ τὸ κράτος</l>
                  <l n="530">θεὸς ὤπασεν, ἄλλʼ</l>
                  <l n="531">ἄλλᾳ δʼ ἐφορεύει.</l>
                  <l n="532">ξύμμετρον δʼ ἔπος λέγω,</l>
                  <l n="533">δυσσεβίας μὲν ὕβρις</l>
                  <l n="534">τέκος ὡς ἐτύμως·</l>
                  <l n="535">ἐκ δʼ ὑγιεί-</l>
                  <l n="536">ας φρενῶν ὁ πάμφιλος</l>
                  <l n="537">καὶ πολύευκτος ὄλβος.</l>
                  
               </sp></div>
         <milestone n="538" unit="card"/>
            <div type="textpart" subtype="antistrophe" n="3">
               <sp>
                  <speaker>Χορός</speaker>
                  <l n="538">ἐς τὸ πᾶν δέ σοι λέγω,</l>
                  <l n="539">βωμὸν αἴδεσαι Δίκας·</l>
                  <l n="540">μηδέ νιν</l>
                  <l n="541">κέρδος ἰδὼν ἀθέῳ</l>
                  <l n="542">ποδὶ λὰξ ἀτίσῃς·</l>
                  <l n="543">ποινὰ γὰρ ἐπέσται.</l>
                  <l n="544">κύριον μένει τέλος.</l>
                  <l n="545">πρὸς τάδε τις τοκέων</l>
                  <l n="546">σέβας εὖ προτίων</l>
                  <l n="547">καὶ ξενοτί-</l>
                  <l n="548">μους δόμων ἐπιστροφὰς</l>
                  <l n="549">αἰδόμενός τις ἔστω.</l>
                  
               </sp></div>
         <milestone n="550" unit="card"/>
            <div type="textpart" subtype="strophe" n="4">
               <sp>
                  <speaker>Χορός</speaker>
                  <l n="550">ἑκὼν δʼ ἀνάγκας ἄτερ δίκαιος ὢν</l>
                  <l n="551">οὐκ ἄνολβος ἔσται·</l>
                  <l n="552">πανώλεθρος <add>δʼ</add> οὔποτʼ ἂν γένοιτο.</l>
                  <l n="553">τὸν ἀντίτολμον δέ φαμι παρβάταν</l>
                  <l n="554">ἄγοντα πολλὰ παντόφυρτʼ ἄνευ δίκας</l>
                  <l n="555">βιαίως ξὺν χρόνῳ καθήσειν</l>
                  <l n="556">λαῖφος, ὅταν λάβῃ πόνος</l>
                  <l n="557">θραυομένας κεραίας.</l>
                  
               </sp></div>
         <milestone n="558" unit="card"/>
            <div type="textpart" subtype="antistrophe" n="4">
               <sp>
                  <speaker>Χορός</speaker>
                  <l n="558">καλεῖ δʼ ἀκούοντας οὐδὲν <add>ἐν</add> μέσᾳ</l>
                  <l n="559">δυσπαλεῖ τε δίνᾳ·</l>
                  <l n="560">γελᾷ δὲ δαίμων ἐπʼ ἀνδρὶ θερμῷ,</l>
                  <l n="561">τὸν οὔποτʼ αὐχοῦντʼ ἰδὼν ἀμαχάνοις</l>
                  <l n="562">δύαις λαπαδνὸν οὐδʼ ὑπερθέοντʼ ἄκραν·</l>
                  <l n="563">διʼ αἰῶνος δὲ τὸν πρὶν ὄλβον</l>
                  <l n="564">ἕρματι προσβαλὼν δίκας</l>
                  <l n="565">ὤλετʼ ἄκλαυτος, αἶστος.</l>
                  
               </sp></div></div>
         <milestone n="566" unit="card"/>
         
         <div type="textpart" subtype="episode">
            <sp>
               <speaker>Ἀθηνᾶ</speaker>
               <l n="566">κήρυσσε, κῆρυξ, καὶ στρατὸν κατειργαθοῦ,</l>
               <l n="567">ἥ τʼ οὖν διάτορος Τυρσηνικὴ</l>
               <l n="568">σάλπιγξ, βροτείου πνεύματος πληρουμένη,</l>
               <l n="569">ὑπέρτονον γήρυμα φαινέτω στρατῷ.</l>
               <l n="570">πληρουμένου γὰρ τοῦδε βουλευτηρίου</l>
               <l n="571">σιγᾶν ἀρήγει καὶ μαθεῖν θεσμοὺς ἐμοὺς</l>
               <l n="572">πόλιν τε πᾶσαν εἰς τὸν αἰανῆ χρόνον</l>
               <l n="573">καὶ τούσδʼ ὅπως ἂν εὖ καταγνωσθῇ δίκη.</l>
            </sp>
            <sp>
               <speaker>Χορός</speaker>
               <l n="574">ἄναξ Ἄπολλον, ὧν ἔχεις αὐτὸς κράτει.</l>
               <l n="575">τί τοῦδε σοὶ μέτεστι πράγματος λέγε.</l>
            </sp>
            <sp>
               <speaker>Ἀπόλλων</speaker>
               <l n="576">καὶ μαρτυρήσων ἦλθον—ἔστι γὰρ νόμῳ</l>
               <l n="577">ἱκέτης ὅδʼ ἁνὴρ καὶ δόμων ἐφέστιος</l>
               <l n="578">ἐμῶν, φόνου δὲ τοῦδʼ ἐγὼ καθάρσιος—</l>
               <l n="579">καὶ ξυνδικήσων αὐτός· αἰτίαν δʼ ἔχω</l>
               <l n="580">τῆς τοῦδε μητρὸς τοῦ φόνου. σὺ δʼ εἴσαγε</l>
               <l n="581">ὅπως <add>τʼ</add> ἐπίστᾳ τήνδε κύρωσον δίκην.</l>
            </sp>
            <sp>
               <speaker>Ἀθηνᾶ</speaker>
               <l n="582">ὑμῶν ὁ μῦθος, εἰσάγω δὲ τὴν δίκην·</l>
               <l n="583">ὁ γὰρ διώκων πρότερος ἐξ ἀρχῆς λέγων</l>
               <l n="584">γένοιτʼ ἂν ὀρθῶς πράγματος διδάσκαλος.</l>
            </sp>
            <sp>
               <speaker>Χορος</speaker>
               <l n="585">πολλαὶ μέν ἐσμεν, λέξομεν δὲ συντόμως.</l>
               <l n="586">ἔπος δʼ ἀμείβου πρὸς ἔπος ἐν μέρει τιθείς</l>
               <l n="587">τὴν μητέρʼ εἰπὲ πρῶτον εἰ κατέκτονας.</l>
            </sp>
            <sp>
               <speaker>Ὀρέστης</speaker>
               <l n="588">ἔκτεινα· τούτου δʼ οὔτις ἄρνησις πέλει.</l>
            </sp>
            <sp>
               <speaker>Χορός</speaker>
               <l n="589">ἓν μὲν τόδʼ ἤδη τῶν τριῶν παλαισμάτων.</l>
            </sp>
            <sp>
               <speaker>Ὀρέστης</speaker>
               <l n="590">οὐ κειμένῳ πω τόνδε κομπάζεις λόγον.</l>
            </sp>
            <sp>
               <speaker>Χορός</speaker>
               <l n="591">εἰπεῖν γε μέντοι δεῖ σʼ ὅπως κατέκτανες.</l>
            </sp>
            <sp>
               <speaker>Ὀρέστης</speaker>
               <l n="592">λέγω· ξιφουλκῷ χειρὶ πρὸς δέρην τεμών.</l>
            </sp>
            <sp>
               <speaker>Χορός</speaker>
               <l n="593">πρὸς τοῦ δʼ ἐπείσθης καὶ τίνος βουλεύμασιν;</l>
            </sp>
            <sp>
               <speaker>Ὀρέστης</speaker>
               <l n="594">τοῖς τοῦδε θεσφάτοισι· μαρτυρεῖ δέ μοι.</l>
            </sp>
            <sp>
               <speaker>Χορός</speaker>
               <l n="595">ὁ μάντις ἐξηγεῖτό σοι μητροκτονεῖν;</l>
            </sp>
            <sp>
               <speaker>Ὀρέστης</speaker>
               <l n="596">καὶ δεῦρό γʼ ἀεὶ τὴν τύχην οὐ μέμφομαι.</l>
            </sp>
            <sp>
               <speaker>Χορός</speaker>
               <l n="597">ἀλλʼ εἴ σε μάρψει ψῆφος, ἄλλʼ ἐρεῖς τάχα.</l>
            </sp>
            <sp>
               <speaker>Ὀρέστης</speaker>
               <l n="598">πέποιθʼ. ἀρωγὰς δʼ ἐκ τάφου πέμψει πατήρ.</l>
            </sp>
            <sp>
               <speaker>Χορός</speaker>
               <l n="599">νεκροῖσί νυν πέπισθι μητέρα κτανών.</l>
            </sp>
            <sp>
               <speaker>Ὀρέστης</speaker>
               <l n="600">δυοῖν γὰρ εἶχε προσβολὰς μιασμάτοιν.</l>
            </sp>
            <sp>
               <speaker>Χορός</speaker>
               <l n="601">πῶς δή; δίδαξον τοὺς δικάζοντας τάδε.</l>
            </sp>
            <sp>
               <speaker>Ὀρέστης</speaker>
               <l n="602">ἀνδροκτονοῦσα πατέρʼ ἐμὸν κατέκτανεν.</l>
            </sp>
            <sp>
               <speaker>Χορός</speaker>
               <l n="603">τοιγὰρ σὺ μὲν ζῇς, ἡ δʼ ἐλευθέρα φόνῳ.</l>
            </sp>
            <sp>
               <speaker>Ὀρέστης</speaker>
               <l n="604">τί δʼ οὐκ ἐκείνην ζῶσαν ἤλαυνες φυγῇ;</l>
            </sp>
            <sp>
               <speaker>Χορός</speaker>
               <l n="605">οὐκ ἦν ὅμαιμος φωτὸς ὃν κατέκτανεν.</l>
            </sp>
            <sp>
               <speaker>Ὀρέστης</speaker>
               <l n="606">ἐγὼ δὲ μητρὸς τῆς ἐμῆς ἐν αἵματι;</l>
               
            </sp>
         <milestone n="607" unit="card"/>
            <sp>
               <speaker>Χορός</speaker>
               <l n="607">πῶς γάρ σʼ ἔθρεψʼ ἂν ἐντός, ὦ μιαιφόνε,</l>
               <l n="608">ζώνης; ἀπεύχῃ μητρὸς αἷμα φίλτατον;</l>
            </sp>
            <sp>
               <speaker>Ὀρέστης</speaker>
               <l n="609">ἤδη σὺ μαρτύρησον· ἐξηγοῦ δέ μοι,</l>
               <l n="610">Ἄπολλον, εἴ σφε σὺν δίκῃ κατέκτανον.</l>
               <l n="611">δρᾶσαι γὰρ ὥσπερ ἐστὶν οὐκ ἀρνούμεθα.</l>
               <l n="612">ἀλλʼ εἰ δίκαιον εἴτε μὴ τῇ σῇ φρενὶ</l>
               <l n="613">δοκεῖ τόδʼ αἷμα, κρῖνον, ὡς τούτοις φράσω.</l>
            </sp>
            <sp>
               <speaker>Ἀπόλλων</speaker>
               <l n="614">λέξω πρὸς ὑμᾶς τόνδʼ Ἀθηναίας μέγαν</l>
               <l n="615">θεσμὸν δικαίως,—μάντις ὢν δʼ οὐ ψεύσομαι.</l>
               <l n="616">οὐπώποτʼ εἶπον μαντικοῖσιν ἐν θρόνοις,</l>
               <l n="617">οὐκ ἀνδρός, οὐ γυναικός, οὐ πόλεως πέρι,</l>
               <l n="618">ὃ μὴ κελεύσαι Ζεὺς Ὀλυμπίων πατήρ.</l>
               <l n="619">
                  <milestone ed="P" unit="para"/>τὸ μὲν δίκαιον τοῦθʼ ὅσον σθένει μαθεῖν,</l>
               <l n="620">βουλῇ πιφαύσκω δʼ ὔμμʼ ἐπισπέσθαι πατρός·</l>
               <l n="621">ὅρκος γὰρ οὔτι Ζηνὸς ἰσχύει πλέον.</l>
            </sp>
            <sp>
               <speaker>Χορός</speaker>
               <l n="622">Ζεύς, ὡς λέγεις σύ, τόνδε χρησμὸν ὤπασε,</l>
               <l n="623">φράζειν Ὀρέστῃ τῷδε, τὸν πατρὸς φόνον</l>
               <l n="624">πράξαντα μητρὸς μηδαμοῦ τιμὰς νέμειν;</l>
            </sp>
            <sp>
               <speaker>Ἀπόλλων</speaker>
               <l n="625">οὐ γάρ τι ταὐτὸν ἄνδρα γενναῖον θανεῖν</l>
               <l n="626">διοσδότοις σκήπτροισι τιμαλφούμενον,</l>
               <l n="627">καὶ ταῦτα πρὸς γυναικός, οὔ τι θουρίοις</l>
               <l n="628">τόξοις ἑκηβόλοισιν, ὥστʼ Ἀμαζόνος,</l>
               <l n="629">ἀλλʼ ὡς ἀκούσῃ, Παλλὰς οἵ τʼ ἐφήμενοι</l>
               <l n="630">ψήφῳ διαιρεῖν τοῦδε πράγματος πέρι.</l>
               <l n="631">
                  <milestone ed="P" unit="para"/>ἀπὸ στρατείας γάρ νιν ἠμποληκότα</l>
               <l n="632"><sic>τὰ πλεῖστʼ ἄμεινον εὔφροσιν δεδεγμένη,</sic></l>
               <l n="633"><sic>δροίτῃ περῶντι λουτρὰ κἀπὶ τέρματι</sic></l>
               <l n="634"><sic>φᾶρος περεσκήνωσεν</sic>, ἐν δʼ ἀτέρμονι</l>
               <l n="635">κόπτει πεδήσασʼ ἄνδρα δαιδάλῳ πέπλῳ.</l>
               <l n="636">
                  <milestone ed="P" unit="para"/>ἀνδρὸς μὲν ὑμῖν οὗτος εἴρηται μόρος</l>
               <l n="637">τοῦ παντοσέμνου, τοῦ στρατηλάτου νεῶν.</l>
               <l n="638">ταύτην τοιαύτην εἶπον, ὡς δηχθῇ λεώς,</l>
               <l n="639">ὅσπερ τέτακται τήνδε κυρῶσαι δίκην.</l>
              
            </sp>
         <milestone n="640" unit="card"/>
            <sp>
               <speaker>Χορός</speaker>
               <l n="640">πατρὸς προτιμᾷ Ζεὺς μόρον τῷ σῷ λόγῳ·</l>
               <l n="641">αὐτὸς δʼ ἔδησε πατέρα πρεσβύτην Κρόνον.</l>
               <l n="642">πῶς ταῦτα τούτοις οὐκ ἐναντίως λέγεις;</l>
               <l n="643">ὑμᾶς δʼ ἀκούειν ταῦτʼ ἐγὼ μαρτύρομαι.</l>
            </sp>
            <sp>
               <speaker>Ἀπόλλων</speaker>
               <l n="644">ὦ παντομισῆ κνώδαλα, στύγη θεῶν,</l>
               <l n="645">πέδας μὲν ἂν λύσειεν, ἔστι τοῦδʼ ἄκος</l>
               <l n="646">καὶ κάρτα πολλὴ μηχανὴ λυτήριος·</l>
               <l n="647">ἀνδρὸς δʼ ἐπειδὰν αἷμʼ ἀνασπάσῃ κόνις</l>
               <l n="648">ἅπαξ θανόντος, οὔτις ἔστʼ ἀνάστασις.</l>
               <l n="649">τούτων ἐπῳδὰς οὐκ ἐποίησεν πατὴρ</l>
               <l n="650">οὑμός, τὰ δʼ ἄλλα πάντʼ ἄνω τε καὶ κάτω</l>
               <l n="651">στρέφων τίθησιν οὐδὲν ἀσθμαίνων μένει.</l>
            </sp>
            <sp>
               <speaker>Χορός</speaker>
               <l n="652">πῶς γὰρ τὸ φεύγειν τοῦδʼ ὑπερδικεῖς ὅρα·</l>
               <l n="653">τὸ μητρὸς αἷμʼ ὅμαιμον ἐκχέας πέδοι</l>
               <l n="654">ἔπειτʼ ἐν Ἄργει δώματʼ οἰκήσει πατρός;</l>
               <l n="655">ποίοισι βωμοῖς χρώμενος τοῖς δημίοις;</l>
               <l n="656">ποία δὲ χέρνιψ φρατέρων προσδέξεται;</l>
            </sp>
            <sp>
               <speaker>Ἀπόλλων</speaker>
               <l n="657">καὶ τοῦτο λέξω, καὶ μάθʼ ὡς ὀρθῶς ἐρῶ.</l>
               <l n="658">οὔκ ἔστι μήτηρ ἡ κεκλημένου τέκνου</l>
               <l n="659">τοκεύς, τροφὸς δὲ κύματος νεοσπόρου.</l>
               <l n="660">τίκτει δʼ ὁ θρῴσκων, ἡ δʼ ἅπερ ξένῳ ξένη</l>
               <l n="661">ἔσωσεν ἔρνος, οἷσι μὴ βλάψῃ θεός.</l>
               <l n="662">τεκμήριον δὲ τοῦδέ σοι δείξω λόγου.</l>
               <l n="663">πατὴρ μὲν ἂν γένοιτʼ ἄνευ μητρός· πέλας</l>
               <l n="664">μάρτυς πάρεστι παῖς Ὀλυμπίου Διός,</l>
               <l n="665">οὐδʼ ἐν σκότοισι νηδύος τεθραμμένη,</l>
               <l n="666">ἀλλʼ οἷον ἔρνος οὔτις ἂν τέκοι θεός.</l>
               <l n="667">
                  <milestone ed="P" unit="para"/>ἐγὼ δέ, Παλλάς, τἄλλα θʼ ὡς ἐπίσταμαι,</l>
               <l n="668">τὸ σὸν πόλισμα καὶ στρατὸν τεύξω μέγαν,</l>
               <l n="669">καὶ τόνδʼ ἔπεμψα σῶν δόμων ἐφέστιον,</l>
               <l n="670">ὅπως γένοιτο πιστὸς εἰς τὸ πᾶν χρόνου</l>
               <l n="671">καὶ τόνδʼ ἐπικτήσαιο σύμμαχον, θεά,</l>
               <l n="672">καὶ τοὺς ἔπειτα, καὶ τάδʼ αἰανῶς μένοι</l>
               <l n="673">στέργειν τὰ πιστὰ τῶνδε τοὺς ἐπισπόρους.</l>
               
            </sp>
         <milestone n="674" unit="card"/>
            <sp>
               <speaker>Ἀθηνᾶ</speaker>
               <l n="674">ἤδη κελεύω τούσδʼ ἀπὸ γνώμης φέρειν</l>
               <l n="675">ψῆφον δικαίαν, ὡς ἅλις λελεγμένων;</l>
            </sp>
            <sp>
               <speaker>Χορός</speaker>
               <l n="676">ἡμῖν μὲν ἤδη πᾶν τετόξευται βέλος.</l>
               <l n="677">μένω δʼ ἀκοῦσαι πῶς ἀγὼν κριθήσεται.</l>
            </sp>
            <sp>
               <speaker>Ἀθηνᾶ</speaker>
               <l n="678">τί γάρ; πρὸς ὑμῶν πῶς τιθεῖσʼ, ἄμομφος ὦ;</l>
            </sp>
            <sp>
               <speaker>Ἀπόλλων</speaker>
               <l n="679">ἠκούσαθʼ ὧν ἠκούσατʼ, ἐν δὲ καρδίᾳ</l>
               <l n="680">ψῆφον φέροντες ὅρκον αἰδεῖσθε, ξένοι.</l>
            </sp>
            <sp>
               <speaker>Ἀθηνᾶ</speaker>
               <l n="681">κλύοιτʼ ἂν ἤδη θεσμόν, Ἀττικὸς λεώς,</l>
               <l n="682">πρώτας δίκας κρίνοντες αἵματος χυτοῦ.</l>
               <l n="683">ἔσται δὲ καὶ τὸ λοιπὸν Αἰγέως στρατῷ</l>
               <l n="684">αἰεὶ δικαστῶν τοῦτο βουλευτήριον.</l>
               <l n="685">πάγον δʼ Ἄρειον τόνδʼ, Ἀμαζόνων ἕδραν</l>
               <l n="686">σκηνάς θʼ, ὅτʼ ἦλθον Θησέως κατὰ φθόνον</l>
               <l n="687">στρατηλατοῦσαι, καὶ πόλιν νεόπτολιν</l>
               <l n="688">τήνδʼ ὑψίπυργον ἀντεπύργωσαν τότε,</l>
               <l n="689">Ἄρει δʼ ἔθυον, ἔνθεν ἔστʼ ἐπώνυμος</l>
               <l n="690">πέτρα, πάγος τʼ Ἄρειος· ἐν δὲ τῷ σέβας</l>
               <l n="691">ἀστῶν φόβος τε ξυγγενὴς τὸ μὴ ἀδικεῖν</l>
               <l n="692">σχήσει τό τʼ ἦμαρ καὶ κατʼ εὐφρόνην ὁμῶς,</l>
               <l n="693">αὐτῶν πολιτῶν μὴ ʼπιχραινόντων νόμους</l>
               <l n="694">κακαῖς ἐπιρροαῖσι· βορβόρῳ δʼ ὕδωρ</l>
               <l n="695">λαμπρὸν μιαίνων οὔποθʼ εὑρήσεις ποτόν.</l>
               <l n="696">
                  <milestone ed="P" unit="para"/>τὸ μήτʼ ἄναρχον μήτε δεσποτούμενον</l>
               <l n="697">ἀστοῖς περιστέλλουσι βουλεύω σέβειν,</l>
               <l n="698">καὶ μὴ τὸ δεινὸν πᾶν πόλεως ἔξω βαλεῖν.</l>
               <l n="699">τίς γὰρ δεδοικὼς μηδὲν ἔνδικος βροτῶν;</l>
               <l n="700">τοιόνδε τοι ταρβοῦντες ἐνδίκως σέβας</l>
               <l n="701">ἔρυμά τε χώρας καὶ πόλεως σωτήριον</l>
               <l n="702">ἔχοιτʼ ἄν, οἷον οὔτις ἀνθρώπων ἔχει,</l>
               <l n="703">οὔτʼ ἐν Σκύθῃσιν οὔτε Πέλοπος ἐν τόποις.</l>
               <l n="704">κερδῶν ἄθικτον τοῦτο βουλευτήριον,</l>
               <l n="705">αἰδοῖον, ὀξύθυμον, εὑδόντων ὕπερ</l>
               <l n="706">ἐγρηγορὸς φρούρημα γῆς καθίσταμαι.</l>
               <l n="707">
                  <milestone ed="P" unit="para"/>ταύτην μὲν ἐξέτεινʼ ἐμοῖς παραίνεσιν</l>
               <l n="708">ἀστοῖσιν εἰς τὸ λοιπόν· ὀρθοῦσθαι δὲ χρὴ</l>
               <l n="709">καὶ ψῆφον αἴρειν καὶ διαγνῶναι δίκην</l>
               <l n="710">αἰδουμένους τὸν ὅρκον. εἴρηται λόγος.</l>
              
            </sp>
         <milestone n="711" unit="card"/>
            <sp>
               <speaker>Χορός</speaker>
               <l n="711">καὶ μὴν βαρεῖαν τήνδʼ ὁμιλίαν χθονὸς</l>
               <l n="712">ξύμβουλός εἰμι μηδαμῶς ἀτιμάσαι.</l>
            </sp>
            <sp>
               <speaker>Ἀπόλλων</speaker>
               <l n="713">κἄγωγε χρησμοὺς τοὺς ἐμούς τε καὶ Διὸς</l>
               <l n="714">ταρβεῖν κελεύω μηδʼ ἀκαρπώτους κτίσαι.</l>
            </sp>
            <sp>
               <speaker>Χορός</speaker>
               <l n="715">ἀλλʼ αἱματηρὰ πράγματʼ οὐ λαχὼν σέβεις,</l>
               <l n="716">μαντεῖα δʼ οὐκέθʼ ἁγνὰ μαντεύσῃ νέμων.</l>
            </sp>
            <sp>
               <speaker>Ἀπόλλων</speaker>
               <l n="717">ἦ καὶ πατήρ τι σφάλλεται βουλευμάτων</l>
               <l n="718">πρωτοκτόνοισι προστροπαῖς Ἰξίονος;</l>
            </sp>
            <sp>
               <speaker>Χορός</speaker>
               <l n="719">λέγεις· ἐγὼ δὲ μὴ τυχοῦσα τῆς δίκης</l>
               <l n="720">βαρεῖα χώρᾳ τῇδʼ ὁμιλήσω πάλιν.</l>
            </sp>
            <sp>
               <speaker>Ἀπόλλων</speaker>
               <l n="721">ἀλλʼ ἔν τε τοῖς νέοισι καὶ παλαιτέροις</l>
               <l n="722">θεοῖς ἄτιμος εἶ σύ· νικήσω δʼ ἐγώ.</l>
            </sp>
            <sp>
               <speaker>Χορός</speaker>
               <l n="723">τοιαῦτʼ ἔδρασας καὶ Φέρητος ἐν δόμοις·</l>
               <l n="724">Μοίρας ἔπεισας ἀφθίτους θεῖναι βροτούς.</l>
            </sp>
            <sp>
               <speaker>Ἀπόλλων</speaker>
               <l n="725">οὔκουν δίκαιον τὸν σέβοντʼ εὐεργετεῖν,</l>
               <l n="726">ἄλλως τε πάντως χὤτε δεόμενος τύχοι;</l>
            </sp>
            <sp>
               <speaker>Χορός</speaker>
               <l n="727">σύ τοι παλαιὰς διανομὰς καταφθίσας</l>
               <l n="728">οἴνῳ παρηπάτησας ἀρχαίας θεάς.</l>
            </sp>
            <sp>
               <speaker>Ἀπόλλων</speaker>
               <l n="729">σύ τοι τάχʼ οὐκ ἔχουσα τῆς δίκης τέλος</l>
               <l n="730">ἐμῇ τὸν ἰὸν οὐδὲν ἐχθροῖσιν βαρύν.</l>
            </sp>
            <sp>
               <speaker>Χορός</speaker>
               <l n="731">ἐπεὶ καθιππάζῃ με πρεσβῦτιν νέος,</l>
               <l n="732">δίκης γενέσθαι τῆσδʼ ἐπήκοος μένω,</l>
               <l n="733">ὡς ἀμφίβουλος οὖσα θυμοῦσθαι πόλει.</l>
            </sp>
            <sp>
               <speaker>Ἀθηνᾶ</speaker>
               <l n="734">ἐμὸν τόδʼ ἔργον, λοισθίαν κρῖναι δίκην.</l>
               <l n="735">ψῆφον δʼ Ὀρέστῃ τήνδʼ ἐγὼ προσθήσομαι.</l>
               <l n="736">μήτηρ γὰρ οὔτις ἐστὶν ἥ μʼ ἐγείνατο,</l>
               <l n="737">τὸ δʼ ἄρσεν αἰνῶ πάντα, πλὴν γάμου τυχεῖν,</l>
               <l n="738">ἅπαντι θυμῷ, κάρτα δʼ εἰμὶ τοῦ πατρός.</l>
               <l n="739">οὕτω γυναικὸς οὐ προτιμήσω μόρον</l>
               <l n="740">ἄνδρα κτανούσης δωμάτων ἐπίσκοπον.</l>
               <l n="741">νικᾷ δʼ Ὀρέστης, κἂν ἰσόψηφος κριθῇ.</l>
               <l n="742">
                  <milestone ed="P" unit="para"/>ἐκβάλλεθʼ ὡς τάχιστα τευχέων πάλους,</l>
               <l n="743">ὅσοις δικαστῶν τοῦτʼ ἐπέσταλται τέλος.</l>
               
            </sp>
         <milestone n="744" unit="card"/>
            <sp>
               <speaker>Ὀρέστης</speaker>
               <l n="744">ὦ Φοῖβʼ Ἄπολλον, πῶς ἀγὼν κριθήσεται;</l>
            </sp>
            <sp>
               <speaker>Χορός</speaker>
               <l n="745">ὦ Νὺξ μέλαινα μῆτερ, ἆρʼ ὁρᾷς τάδε;</l>
            </sp>
            <sp>
               <speaker>Ὀρέστης</speaker>
               <l n="746">νῦν ἀγχόνης μοι τέρματʼ, ἢ φάος βλέπειν.</l>
            </sp>
            <sp>
               <speaker>Χορός</speaker>
               <l n="747">ἡμῖν γὰρ ἔρρειν, ἢ πρόσω τιμὰς νέμειν.</l>
            </sp>
            <sp>
               <speaker>Ἀπόλλων</speaker>
               <l n="748">πεμπάζετʼ ὀρθῶς ἐκβολὰς ψήφων, ξένοι,</l>
               <l n="749">τὸ μὴ ʼδικεῖν σέβοντες ἐν διαιρέσει.</l>
               <l n="750">γνώμης δʼ ἀπούσης πῆμα γίγνεται μέγα,</l>
               <l n="751">βαλοῦσά τʼ οἶκον ψῆφος ὤρθωσεν μία.</l>
            </sp>
            <sp>
               <speaker>Ἀθηνᾶ</speaker>
               <l n="752">ἀνὴρ ὅδʼ ἐκπέφευγεν αἵματος δίκην·</l>
               <l n="753">ἴσον γάρ ἐστι τἀρίθμημα τῶν πάλων.</l>
            </sp>
            <sp>
               <speaker>Ὀρέστης</speaker>
               <l n="754">ὦ Παλλάς, ὦ σώσασα τοὺς ἐμοὺς δόμους.</l>
               <l n="755">γαίας πατρῴας ἐστερημένον σύ τοι</l>
               <l n="756">κατῴκισάς με· καί τις Ἑλλήνων ἐρεῖ,</l>
               <l n="757"><q>Ἀργεῖος ἁνὴρ αὖθις ἔν τε χρήμασιν</q></l>
               <l n="758"><q rend="merge">οἰκεῖ πατρῴοις, Παλλάδος καὶ Λοξίου</q></l>
               <l n="759"><q rend="merge">ἕκατι, καὶ τοῦ πάντα κραίνοντος τρίτου</q></l>
               <l n="760"><q rend="merge">σωτῆρος,</q> ὃς πατρῷον αἰδεσθεὶς μόρον</l>
               <l n="761">σῴζει με, μητρὸς τάσδε συνδίκους ὁρῶν.</l>
               <l n="762">
                  <milestone ed="P" unit="para"/>ἐγὼ δὲ χώρᾳ τῇδε καὶ τῷ σῷ στρατῷ</l>
               <l n="763">τὸ λοιπὸν εἰς ἅπαντα πλειστήρη χρόνον</l>
               <l n="764">ὁρκωμοτήσας νῦν ἄπειμι πρὸς δόμους,</l>
               <l n="765">μήτοι τινʼ ἄνδρα δεῦρο πρυμνήτην χθονὸς</l>
               <l n="766">ἐλθόντʼ ἐποίσειν εὖ κεκασμένον δόρυ.</l>
               <l n="767">αὐτοὶ γὰρ ἡμεῖς ὄντες ἐν τάφοις τότε</l>
               <l n="768">τοῖς τἀμὰ παρβαίνουσι νῦν ὁρκώματα</l>
               <l n="769">ἀμηχάνοισι πράξομεν δυσπραξίαις,</l>
               <l n="770">ὁδοὺς ἀθύμους καὶ παρόρνιθας πόρους</l>
               <l n="771">τιθέντες, ὡς αὐτοῖσι μεταμέλῃ πόνος·</l>
               <l n="772">ὀρθουμένων δέ, καὶ πόλιν τὴν Παλλάδος</l>
               <l n="773">τιμῶσιν αἰεὶ τήνδε συμμάχῳ δορί,</l>
               <l n="774">αὐτοῖσιν ἡμεῖς ἐσμεν εὐμενέστεροι.</l>
               <l n="775">
                  <milestone ed="P" unit="para"/>καὶ χαῖρε, καὶ σὺ καὶ πολισσοῦχος λεώς·</l>
               <l n="776">πάλαισμʼ ἄφυκτον τοῖς ἐναντίοις ἔχοις,</l>
               <l n="777">σωτήριόν τε καὶ δορὸς νικηφόρον.</l>
               
            </sp></div>
       <milestone n="778" unit="card"/>
         <div type="textpart" subtype="choral">
            <div type="textpart" subtype="strophe" n="1">
               <sp>
                  <speaker>Χορός</speaker>
                  <l n="778">ἰὼ θεοὶ νεώτεροι, παλαιοὺς νόμους</l>
                  <l n="779">καθιππάσασθε κἀκ χερῶν εἵλεσθέ μου.</l>
                  <l n="780">ἐγὼ δʼ ἄτιμος ἁ τάλαινα βαρύκοτος</l>
                  <l n="781">ἐν γᾷ τᾷδε, φεῦ,</l>
                  <l n="782">ἰὸν ἰὸν ἀντιπενθῆ</l>
                  <l n="783">μεθεῖσα καρδίας, σταλαγμὸν χθονὶ</l>
                  <l n="784">ἄφορον· ἐκ δὲ τοῦ</l>
                  <l n="785">λειχὴν ἄφυλλος, ἄτεκνος,</l>
                  <l n="786">ἰὼ δίκα, πέδον ἐπισύμενος</l>
                  <l n="787">βροτοφθόρους κηλῖδας ἐν χώρᾳ βαλεῖ.</l>
                  <l n="788">στενάζω· τί ῥέξω;</l>
                  <l n="789">γελῶμαι πολίταις.</l>
                  <l n="790">δύσοισθʼ ἅπαθον.</l>
                  <l n="791">ἰὼ μεγάλα τοὶ κόραι δυστυχεῖς</l>
                  <l n="792">Νυκτὸς ἀτιμοπενθεῖς.</l>
                  
               </sp>
         <milestone n="793" unit="card"/>
               <sp>
                  <speaker>Ἀθηνᾶ</speaker>
                  <l n="793">ἐμοὶ πίθεσθε μὴ βαρυστόνως φέρειν.</l>
                  <l n="795">οὐ γὰρ νενίκησθʼ, ἀλλʼ ἰσόψηφος δίκη</l>
                  <l n="796">ἐξῆλθʼ ἀληθῶς, οὐκ ἀτιμίᾳ σέθεν·</l>
                  <l n="797">ἀλλʼ ἐκ Διὸς γὰρ λαμπρὰ μαρτύρια παρῆν,</l>
                  <l n="798">αὐτός θʼ ὁ χρήσας αὐτὸς ἦν ὁ μαρτυρῶν,</l>
                  <l n="799">ὡς ταῦτʼ Ὀρέστην δρῶντα μὴ βλάβας ἔχειν.</l>
                  <l n="800">ὑμεῖς δὲ μὴ θυμοῦσθε μηδὲ τῇδε γῇ</l>
                  <l n="801">βαρὺν κότον σκήψητε, μηδʼ ἀκαρπίαν</l>
                  <l n="802">τεύξητʼ, ἀφεῖσαι <sic>δαιμόνων</sic> σταλάγματα,</l>
                  <l n="803">βρωτῆρας αἰχμὰς σπερμάτων ἀνημέρους.</l>
                  <l n="804">ἐγὼ γὰρ ὑμῖν πανδίκως ὑπίσχομαι</l>
                  <l n="805">ἕδρας τε καὶ κευθμῶνας ἐνδίκου χθονὸς</l>
                  <l n="806">λιπαροθρόνοισιν ἡμένας ἐπʼ ἐσχάραις</l>
                  <l n="807">ἕξειν ὑπʼ ἀστῶν τῶνδε τιμαλφουμένας.</l>
                  
               </sp></div>
         <milestone n="808" unit="card"/>
            <div type="textpart" subtype="antistrophe" n="1">
               <sp>
                  <speaker>Χορός</speaker>
                  <l n="808">ἰὼ θεοὶ νεώτεροι, παλαιοὺς νόμους</l>
                  <l n="809">καθιππάσασθε κἀκ χερῶν εἵλεσθέ μου.</l>
                  <l n="810">ἐγὼ δʼ ἄτιμος ἁ τάλαινα βαρύκοτος</l>
                  <l n="811">ἐν γᾷ τᾷδε, φεῦ,</l>
                  <l n="812">ἰὸν ἰὸν ἀντιπενθῆ</l>
                  <l n="813">μεθεῖσα καρδίας, σταλαγμὸν χθονὶ</l>
                  <l n="814">ἄφορον· ἐκ δὲ τοῦ</l>
                  <l n="815">λειχὴν ἄφυλλος, ἄτεκνος,</l>
                  <l n="816">ἰὼ δίκα, πέδον ἐπισύμενος</l>
                  <l n="817">βροτοφθόρους κηλῖδας ἐν χώρᾳ βαλεῖ.</l>
                  <l n="818">στενάζω· τί ῥέξω;</l>
                  <l n="819">γελῶμαι πολίταις·</l>
                  <l n="820">δύσοισθʼ ἅπαθον.</l>
                  <l n="821">ἰὼ μεγάλα τοι κόραι δυστυχεῖς</l>
                  <l n="822">Νυκτὸς ἀτιμοπενθεῖς.</l>
                                </sp>
         <milestone n="823" unit="card"/>
            
               <sp>
                  <speaker>Ἀθηνᾶ</speaker>
                  <l n="823">οὐκ ἔστʼ ἄτιμοι, μηδʼ ὑπερθύμως ἄγαν</l>
                  <l n="825">θεαὶ βροτῶν κτίσητε δύσκηλον χθόνα.</l>
                  <l n="826">κἀγὼ πέποιθα Ζηνί, καὶ τί δεῖ λέγειν;</l>
                  <l n="827">καὶ κλῇδας οἶδα δώματος μόνη θεῶν,</l>
                  <l n="828">ἐν ᾧ κεραυνός ἐστιν ἐσφραγισμένος·</l>
                  <l n="829">ἀλλʼ οὐδὲν αὐτοῦ δεῖ· σὺ δʼ εὐπιθὴς ἐμοὶ</l>
                  <l n="830">γλώσσης ματαίας μὴ ʼκβάλῃς ἔπη χθονί,</l>
                  <l n="831">καρπὸν φέροντα πάντα μὴ πράσσειν καλῶς</l>
                  <l n="832">κοίμα κελαινοῦ κύματος πικρὸν μένος</l>
                  <l n="833">ὡς σεμνότιμος καὶ ξυνοικήτωρ ἐμοί·</l>
                  <l n="834">πολλῆς δὲ χώρας τῆσδʼ ἔτʼ ἀκροθίνια</l>
                  <l n="835">θύη πρὸ παίδων καὶ γαμηλίου τέλους</l>
                  <l n="836">ἔχουσʼ ἐς αἰεὶ τόνδʼ ἐπαινέσεις λόγον.</l>
                  
               </sp></div>
         <milestone n="837" unit="card"/>
            <div type="textpart" subtype="strophe" n="2">
               <sp>
                  <speaker>Χορός</speaker>
                  <l n="837">ἐμὲ παθεῖν τάδε, φεῦ,</l>
                  <l n="838">ἐμὲ παλαιόφρονα κατά τε γᾶς οἰκεῖν,</l>
                  <l n="839">φεῦ, ἀτίετον μύσος.</l>
                  <l n="840">πνέω τοι μένος ἅπαντά τε κότον.</l>
                  <l n="841">οἶ οἶ δᾶ, φεῦ.</l>
                  <l n="842">τίς μʼ ὑποδύεται, <add>τίς</add> ὀδύνα πλευράς ;</l>
                  <l n="843">θυμὸν ἄιε, μᾶτερ</l>
                  <l n="845">Νύξ· ἀπὸ γάρ με τι-</l>
                  <l n="846">μᾶν δαναιᾶν θεῶν</l>
                  <l n="847">δυσπάλαμοι παρʼ οὐδὲν ἦραν δόλοι.</l>
                  
               </sp>
         <milestone n="848" unit="card"/>
               <sp>
                  <speaker>Ἀθηνᾶ</speaker>
                  <l n="848">ὀργὰς ξυνοίσω σοι· γεραιτέρα γὰρ εἶ.</l>
                  <l n="849">καὶ τῷ μὲν <add>εἶ</add> σὺ κάρτʼ ἐμοῦ σοφωτέρα·</l>
                  <l n="850">φρονεῖν δὲ κἀμοὶ Ζεὺς ἔδωκεν οὐ κακῶς.</l>
                  <l n="851">ὑμεῖς δʼ ἐς ἀλλόφυλον ἐλθοῦσαι χθόνα</l>
                  <l n="852">γῆς τῆσδʼ ἐρασθήσεσθε· προυννέπω τάδε.</l>
                  <l n="853">οὑπιρρέων γὰρ τιμιώτερος χρόνος</l>
                  <l n="854">ἔσται πολίταις τοῖσδε. καὶ σὺ τιμίαν</l>
                  <l n="855">ἕδραν ἔχουσα πρὸς δόμοις Ἐρεχθέως</l>
                  <l n="856">τεύξῃ παρʼ ἀνδρῶν καὶ γυναικείων στόλων,</l>
                  <l n="857">ὅσων παρʼ ἄλλων οὔποτʼ ἂν σχέθοις βροτῶν.</l>
                  <l n="858">σὺ δʼ ἐν τόποισι τοῖς ἐμοῖσι μὴ βάλῃς</l>
                  <l n="859">μήθʼ αἱματηρὰς θηγάνας, σπλάγχνων βλάβας</l>
                  <l n="860">νέων, ἀοίνοις ἐμμανεῖς θυμώμασιν,</l>
                  <l n="861">μήτʼ, ἐξελοῦσʼ ὡς καρδίαν ἀλεκτόρων,</l>
                  <l n="862">ἐν τοῖς ἐμοῖς ἀστοῖσιν ἱδρύσῃς Ἄρη</l>
                  <l n="863">ἐμφύλιόν τε καὶ πρὸς ἀλλήλους θρασύν.</l>
                  <l n="864">θυραῖος ἔστω πόλεμος, οὐ μόλις παρών,</l>
                  <l n="865">ἐν ᾧ τις ἔσται δεινὸς εὐκλείας ἔρως·</l>
                  <l n="866">ἐνοικίου δʼ ὄρνιθος οὐ λέγω μάχην</l>
                  <l n="867">
                     <milestone ed="P" unit="para"/>τοιαῦθʼ ἑλέσθαι σοι πάρεστιν ἐξ ἐμοῦ,</l>
                  <l n="868">εὖ δρῶσαν, εὖ πάσχουσαν, εὖ τιμωμένην</l>
                  <l n="869">χώρας μετασχεῖν τῆσδε θεοφιλεστάτης.</l>
                  
               </sp></div>
         <milestone n="870" unit="card"/>
            <div type="textpart" subtype="antistrophe" n="2">
               <sp>
                  <speaker>Χορός</speaker>
                  <l n="870">ἐμὲ παθεῖν τάδε, φεῦ,</l>
                  <l n="871">ἐμὲ παλαιόφρονα κατά τε γᾶς οἰκεῖν,</l>
                  <l n="872">φεῦ, ἀτίετον μύσος.</l>
                  <l n="873">πνέω τοι μένος ἅπαντά τε κότον.</l>
                  <l n="874">οἶ οἶ δᾶ, φεῦ.</l>
                  <l n="875">τίς μʼ ὑποδύεται, τίς ὀδύνα πλευράς;</l>
                  <l n="876">θυμὸν ἄιε, μᾶτερ</l>
                  <l n="877">Νύξ· ἀπὸ γάρ με τι-</l>
                  <l n="878">μᾶν δαναιᾶν θεῶν</l>
                  <l n="880">δυσπάλαμοι παρʼ οὐδὲν ἦραν δόλοι.</l>
                  
               </sp>
         <milestone n="881" unit="card"/>
               <sp>
                  <speaker>Ἀθηνᾶ</speaker>
                  <l n="881">οὔτοι καμοῦμαί σοι λέγουσα τἀγαθά,</l>
                  <l n="882">ὡς μήποτʼ εἴπῃς πρὸς νεωτέρας ἐμοῦ</l>
                  <l n="883">θεὸς παλαιὰ καὶ πολισσούχων βροτῶν</l>
                  <l n="884">ἄτιμος ἔρρειν τοῦδʼ ἀπόξενος πέδου.</l>
                  <l n="885">ἀλλʼ εἰ μὲν ἁγνόν ἐστί σοι Πειθοῦς σέβας;</l>
                  <l n="886">γλώσσης ἐμῆς μείλιγμα καὶ θελκτήριον,</l>
                  <l n="887">σὺ δʼ οὖν μένοις ἄν· εἰ δὲ μὴ θέλεις μένειν,</l>
                  <l n="888">οὔ τἂν δικαίως τῇδʼ ἐπιρρέποις πόλει</l>
                  <l n="889">μῆνίν τινʼ ἢ κότον τινʼ ἢ βλάβην στρατῷ.</l>
                  <l n="890">ἔξεστι γάρ σοι τῆσδε γαμόρῳ χθονὸς</l>
                  <l n="891">εἶναι δικαίως ἐς τὸ πᾶν τιμωμένῃ.</l>
               </sp></div></div>
            
         
         <div type="textpart" subtype="episode">
            <sp>
               <speaker>Χορός</speaker>
               <l n="892">ἄνασσʼ Ἀθάνα, τίνα με φὴς ἔχειν ἕδραν;</l>
            </sp>
            <sp>
               <speaker>Ἀθηνᾶ</speaker>
               <l n="893">πάσης ἀπήμονʼ οἰζύος· δέχου δὲ σύ.</l>
            </sp>
            <sp>
               <speaker>Χορός</speaker>
               <l n="894">καὶ δὴ δέδεγμαι· τίς δέ μοι τιμὴ μένει;</l>
            </sp>
            <sp>
               <speaker>Ἀθηνᾶ</speaker>
               <l n="895">ὡς μή τινʼ οἶκον εὐθενεῖν ἄνευ σέθεν.</l>
            </sp>
            <sp>
               <speaker>Χορός</speaker>
               <l n="896">σὺ τοῦτο πράξεις, ὥστε με σθένειν τόσον;</l>
            </sp>
            <sp>
               <speaker>Ἀθηνᾶ</speaker>
               <l n="897">τῷ γὰρ σέβοντι συμφορὰς ὀρθώσομεν.</l>
            </sp>
            <sp>
               <speaker>Χορός</speaker>
               <l n="898">καί μοι πρόπαντος ἐγγύην θήσῃ χρόνου;</l>
            </sp>
            <sp>
               <speaker>Ἀθηνᾶ</speaker>
               <l n="899">ἔξεστι γάρ μοι μὴ λέγειν ἃ μὴ τελῶ.</l>
            </sp>
            <sp>
               <speaker>Χορός</speaker>
               <l n="900">θέλξειν μʼ ἔοικας καὶ μεθίσταμαι κότου.</l>
            </sp>
            <sp>
               <speaker>Ἀθηνᾶ</speaker>
               <l n="901">τοιγὰρ κατὰ χθόνʼ οὖσʼ ἐπικτήσῃ φίλους.</l>
            </sp>
            <sp>
               <speaker>Χορός</speaker>
               <l n="902">τί οὖν μʼ ἄνωγας τῇδʼ ἐφυμνῆσαι χθονί;</l>
            </sp>
            <sp>
               <speaker>Ἀθηνᾶ</speaker>
               <l n="903">ὁποῖα νίκης μὴ κακῆς ἐπίσκοπα,</l>
               <l n="904">καὶ ταῦτα γῆθεν ἔκ τε ποντίας δρόσου</l>
               <l n="905">ἐξ οὐρανοῦ τε· κἀνέμων ἀήματα</l>
               <l n="906">εὐηλίως πνέοντʼ ἐπιστείχειν χθόνα·</l>
               <l n="907">καρπόν τε γαίας καὶ βοτῶν ἐπίρρυτον</l>
               <l n="908">ἀστοῖσιν εὐθενοῦντα μὴ κάμνειν χρόνῳ,</l>
               <l n="909">καὶ τῶν βροτείων σπερμάτων σωτηρίαν.</l>
               <l n="910">τῶν εὐσεβούντων δʼ ἐκφορωτέρα πέλοις.</l>
               <l n="911">στέργω γάρ, ἀνδρὸς φιτυποίμενος δίκην,</l>
               <l n="912">τὸ τῶν δικαίων τῶνδʼ ἀπένθητον γένος.</l>
               <l n="913">
                  <milestone ed="P" unit="para"/>τοιαῦτα σοὔστι. τῶν ἀρειφάτων δʼ ἐγὼ</l>
               <l n="914">πρεπτῶν ἀγώνων οὐκ ἀνέξομαι τὸ μὴ οὐ</l>
               <l n="915">τήνδʼ ἀστύνικον ἐν βροτοῖς τιμᾶν πόλιν.</l>
               
            </sp></div>
         <milestone n="916" unit="card"/>
         <div type="textpart" subtype="choral">
            <div type="textpart" subtype="strophe" n="1">
               <sp>
                  <speaker>Χορός</speaker>
                  <l n="916">δέξομαι Παλλάδος ξυνοικίαν,</l>
                  <l n="917">οὐδʼ ἀτιμάσω πόλιν,</l>
                  <l n="918">τὰν καὶ Ζεὺς ὁ παγκρατὴς Ἄρης τε</l>
                  <l n="919">φρούριον θεῶν νέμει,</l>
                  <l n="920">ῥυσίβωμον Ἑλλάνων ἄγαλμα δαιμόνων·</l>
                  <l n="921">ᾇτʼ ἐγὼ κατεύχομαι</l>
                  <l n="922">θεσπίσασα πρευμενῶς</l>
                  <l n="923">ἐπισσύτους βίου τύχας ὀνησίμους</l>
                  <l n="925">γαίας ἐξαμβρῦσαι</l>
                  <l n="926">φαιδρὸν ἁλίου σέλας.</l>
                  
               </sp></div>
         <milestone n="927" unit="card"/>
            <div type="textpart" subtype="anapests">
               <sp>
                  <speaker>Ἀθηνᾶ</speaker>
                  <l n="927">τάδʼ ἐγὼ προφρόνως τοῖσδε πολίταις</l>
                  <l n="928">πράσσω, μεγάλας καὶ δυσαρέστους</l>
                  <l n="929">δαίμονας αὐτοῦ κατανασσαμένη.</l>
                  <l n="930">πάντα γὰρ αὗται τὰ κατʼ ἀνθρώπους</l>
                  <l n="931">ἔλαχον διέπειν.</l>
                  <l n="932">ὁ δὲ μὴ κύρσας βαρεῶν τούτων</l>
                  <l n="933">οὐκ οἶδεν ὅθεν πληγαὶ βιότου.</l>
                  <l n="934">τὰ γὰρ ἐκ προτέρων ἀπλακήματά νιν</l>
                  <l n="935">πρὸς τάσδʼ ἀπάγει, σιγῶν <add>δʼ</add> ὄλεθρος</l>
                  <l n="936">καὶ μέγα φωνοῦντʼ</l>
                  <l n="937">ἐχθραῖς ὀργαῖς ἀμαθύνει.</l>
                  
               </sp></div>
         <milestone n="938" unit="card"/>
            <div type="textpart" subtype="antistrophe" n="1">
               <sp>
                  <speaker>Χορός</speaker>
                  <l n="938">δενδροπήμων δὲ μὴ πνέοι βλάβα,</l>
                  <l n="939">τὰν ἐμὰν χάριν λέγω·</l>
                  <l n="940">φλογμός τʼ ὀμματοστερὴς φυτῶν, τὸ</l>
                  <l n="941">μὴ περᾶν ὅρον τόπων,</l>
                  <l n="942">μηδʼ ἄκαρπος αἰανὴς ἐφερπέτω νόσος,</l>
                  <l n="943">μῆλά τʼ εὐθενοῦντα γᾶ</l>
                  <l n="945">ξὺν διπλοῖσιν ἐμβρύοις</l>
                  <l n="946">τρέφοι χρόνῳ τεταγμένῳ· γόνος <add>δʼ</add>
                  </l>
                  <l n="947">πλουτόχθων ἑρμαίαν</l>
                  <l n="948">δαιμόνων δόσιν τίοι.</l>
                  
               </sp></div>
         <milestone n="949" unit="card"/>
            <div type="textpart" subtype="anapests">
               <sp>
                  <speaker>Ἀθηνᾶ</speaker>
                  <l n="949">ἦ τάδʼ ἀκούετε, πόλεως φρούριον,</l>
                  <l n="950">οἷʼ ἐπικραίνει; μέγα γὰρ δύναται</l>
                  <l n="951">πότνιʼ Ἐρινὺς παρά τʼ ἀθανάτοις</l>
                  <l n="952">τοῖς θʼ ὑπὸ γαῖαν, περί τʼ ἀνθρώπων</l>
                  <l n="953">φανερῶς τελέως διαπράσσουσιν,</l>
                  <l n="954">τοῖς μὲν ἀοιδάς, τοῖς δʼ αὖ δακρύων</l>
                  <l n="955">βίον ἀμβλωπὸν παρέχουσαι.</l>
                  
               </sp></div>
         <milestone n="956" unit="card"/>
            <div type="textpart" subtype="strophe" n="2">
               <sp>
                  <speaker>Χορός</speaker>
                  <l n="956">ἀνδροκμῆτας δʼ ἀώρ-</l>
                  <l n="957">ους ἀπεννέπω τύχας,</l>
                  <l n="958">νεανίδων τʼ ἐπηράτων</l>
                  <l n="959">ἀνδροτυχεῖς βιότους</l>
                  <l n="960">δότε, κύριʼ ἔχοντες,</l>
                  <l n="961">θεαί τʼ ὦ Μοῖραι</l>
                  <l n="962">ματροκασιγνῆται,</l>
                  <l n="963">δαίμονες ὀρθονόμοι,</l>
                  <l n="964">παντὶ δόμῳ μετάκοινοι,</l>
                  <l n="965">παντὶ χρόνῳ δʼ ἐπιβριθεῖς</l>
                  <l n="966">ἐνδίκοις ὁμιλίαις,</l>
                  <l n="967">πάντᾳ τιμιώταται θεῶν.</l>
                  
               </sp></div>
         <milestone n="968" unit="card"/>
            <div type="textpart" subtype="anapests">
               <sp>
                  <speaker>Ἀθηνᾶ</speaker>
                  <l n="968">τάδε τοι χώρᾳ τἠμῇ προφρόνως</l>
                  <l n="969">ἐπικραινομένων</l>
                  <l n="970">γάνυμαι· στέργω δʼ ὄμματα Πειθοῦς,</l>
                  <l n="971">ὅτι μοι γλῶσσαν καὶ στόμʼ ἐπωπᾷ</l>
                  <l n="972">πρὸς τάσδʼ ἀγρίως ἀπανηναμένας·</l>
                  <l n="973">ἀλλʼ ἐκράτησε Ζεὺς ἀγοραῖος·</l>
                  <l n="974">νικᾷ δʼ ἀγαθῶν</l>
                  <l n="975">ἔρις ἡμετέρα διὰ παντός.</l>
                 
               </sp></div>
         <milestone n="976" unit="card"/>
            <div type="textpart" subtype="antistrophe" n="2">
               <sp>
                  <speaker>Χορός</speaker>
                  <l n="976">τὰν δʼ ἄπληστον κακῶν</l>
                  <l n="977">μήποτʼ ἐν πόλει στάσιν</l>
                  <l n="978">τᾷδʼ ἐπεύχομαι βρέμειν.</l>
                  <l n="979">μηδὲ πιοῦσα κόνις</l>
                  <l n="980">μέλαν αἷμα πολιτᾶν</l>
                  <l n="981">διʼ ὀργὰν ποινᾶς</l>
                  <l n="982">ἀντιφόνους ἄτας</l>
                  <l n="983">ἁρπαλίσαι πόλεως.</l>
                  <l n="984">χάρματα δʼ ἀντιδιδοῖεν</l>
                  <l n="985">κοινοφιλεῖ διανοίᾳ,</l>
                  <l n="986">καὶ στυγεῖν μιᾷ φρενί·</l>
                  <l n="987">πολλῶν γὰρ τόδʼ ἐν βροτοῖς ἄκος.</l>
                  
               </sp></div>
         <milestone n="988" unit="card"/>
            <div type="textpart" subtype="anapests">
               <sp>
                  <speaker>Ἀθηνᾶ</speaker>
                  <l n="988">ἆρα φρονοῦσιν γλώσσης ἀγαθῆς</l>
                  <l n="989">ὁδὸν εὑρίσκειν;</l>
                  <l n="990">ἐκ τῶν φοβερῶν τῶνδε προσώπων</l>
                  <l n="991">μέγα κέρδος ὁρῶ τοῖσδε πολίταις·</l>
                  <l n="992">τάσδε γὰρ εὔφρονας εὔφρονες αἰεὶ</l>
                  <l n="993">μέγα τιμῶντες καὶ γῆν καὶ πόλιν</l>
                  <l n="994">ὀρθοδίκαιον</l>
                  <l n="995">πρέψετε πάντως διάγοντες.</l>
                 
               </sp></div>
         <milestone n="996" unit="card"/>
            <div type="textpart" subtype="strophe" n="3">
               <sp>
                  <speaker>Χορός</speaker>
                  <l n="996">
                     <add>χαίρετε</add> χαίρετʼ ἐν αἰσιμίαισι πλούτου.</l>
                  <l n="997">χαίρετʼ ἀστικὸς λεώς,</l>
                  <l n="998">ἴκταρ ἥμενοι Διός,</l>
                  <l n="999">παρθένου φίλας φίλοι</l>
                  <l n="1000">σωφρονοῦντες ἐν χρόνῳ.</l>
                  <l n="1001">Παλλάδος δʼ ὑπὸ πτεροῖς</l>
                  <l n="1002">ὄντας ἅζεται πατήρ.</l>
                  
               </sp></div>
         <milestone n="1003" unit="card"/>
            <div type="textpart" subtype="anapests">
               <sp>
                  <speaker>Ἀθηνᾶ</speaker>
                  <l n="1003">χαίρετε χὐμεῖς· προτέραν δʼ ἐμὲ χρὴ</l>
                  <l n="1004">στείχειν θαλάμους ἀποδείξουσαν</l>
                  <l n="1005">πρὸς φῶς ἱερὸν τῶνδε προπομπῶν.</l>
                  <l n="1006">ἴτε καὶ σφαγίων τῶνδʼ ὑπὸ σεμνῶν</l>
                  <l n="1007">κατὰ γῆς σύμεναι τὸ μὲν ἀτηρὸν</l>
                  <l n="1008">χώρας κατέχειν, τὸ δὲ κερδαλέον</l>
                  <l n="1009">πέμπειν πόλεως ἐπὶ νίκῃ.</l>
                  <l n="1010">ὑμεῖς δʼ ἡγεῖσθε, πολισσοῦχοι</l>
                  <l n="1011">παῖδες Κραναοῦ, ταῖσδε μετοίκοις.</l>
                  <l n="1012">εἴη δʼ ἀγαθῶν</l>
                  <l n="1013">ἀγαθὴ διάνοια πολίταις.</l>
                  
               </sp></div>
         <milestone n="1014" unit="card"/>
            <div type="textpart" subtype="antistrophe" n="3">
               <sp>
                  <speaker>Χορός</speaker>
                  <l n="1014">χαίρετε, χαίρετε δʼ αὖθις, ἐπανδιπλάζω,</l>
                  <l n="1015">πάντες οἱ κατὰ πτόλιν,</l>
                  <l n="1016">δαίμονές τε καὶ βροτοί,</l>
                  <l n="1017">Παλλάδος πόλιν νέμον-</l>
                  <l n="1018">τες· μετοικίαν δʼ ἐμὴν</l>
                  <l n="1019">εὖ σέβοντες οὔτι μέμ-</l>
                  <l n="1020">ψεσθε συμφορὰς βίου.</l>
                  
               </sp></div></div>
         <milestone n="1021" unit="card"/>
         
         <div type="textpart" subtype="episode">
            <sp>
               <speaker>Ἀθηνᾶ</speaker>
               <l n="1021">αἰνῶ τε μύθους τῶνδε τῶν κατευγμάτων</l>
               <l n="1022">πέμψω τε φέγγει λαμπάδων σελασφόρων</l>
               <l n="1023">εἰς τοὺς ἔνερθε καὶ κατὰ χθονὸς τόπους</l>
               <l n="1024">ξὺν προσπόλοισιν, αἵτε φρουροῦσιν βρέτας</l>
               <l n="1025">τοὐμὸν δικαίως. ὄμμα γὰρ πάσης χθονὸς</l>
               <l n="1026">Θησῇδος ἐξίκοιτʼ ἂν εὐκλεὴς λόχος</l>
               <l n="1027">παίδων, γυναικῶν, καὶ στόλος πρεσβυτίδων.</l>
               <l n="1028">
                  <milestone ed="P" unit="para"/>φοινικοβάπτοις ἐνδυτοῖς ἐσθήμασι</l>
               <l n="1029">τιμᾶτε, καὶ τὸ φέγγος ὁρμάσθω πυρός,</l>
               <l n="1030">ὅπως ἂν εὔφρων ἥδʼ ὁμιλία χθονὸς</l>
               <l n="1031">τὸ λοιπὸν εὐάνδροισι συμφοραῖς πρέπῃ.</l>
              
            </sp></div>
         <milestone n="1032" unit="card"/>
         <div type="textpart" subtype="choral">
            <div type="textpart" subtype="strophe" n="1">
               <sp>
                  <speaker>Προπομποί</speaker>
                  <l n="1032">βᾶτε δόμῳ, μεγάλαι φιλότιμοι</l>
                  <l n="1033">Νυκτὸς παῖδες ἄπαιδες, ὑπʼ εὔφρονι πομπᾷ,</l>
                  
               </sp></div>
         <milestone n="1035" unit="card"/>
            <div type="textpart" subtype="antistrophe" n="1">
               <sp>
                  <speaker>Προπομποί</speaker>
                  <l n="1035">εὐφαμεῖτε δέ, χωρῖται,</l>
                  <l n="1036">γᾶς ὑπὸ κεύθεσιν ὠγυγίοισιν,</l>
                  <l n="1037">
                     <del>καὶ</del> τιμαῖς καὶ θυσίαις περίσεπτα τυχοῦσαι,</l>
                  <l n="1038">εὐφαμεῖτε δὲ πανδαμεί.</l>
                 
               </sp></div>
         <milestone n="1040" unit="card"/>
            <div type="textpart" subtype="strophe" n="2">
               <sp>
                  <speaker>Προπομποί</speaker>
                  <l n="1040">ἵλαοι δὲ καὶ σύμφρονες γᾷ</l>
                  <l n="1041">δεῦρʼ ἴτε, σεμναί, <add>ξὺν</add> πυριδάπτῳ</l>
                  <l n="1042">λαμπάδι τερπόμεναι καθʼ ὁδόν.</l>
                  <l n="1043">ὀλολύξατε νῦν ἐπὶ μολπαῖς.</l>
                  
               </sp></div>
         <milestone n="1044" unit="card"/>
            <div type="textpart" subtype="antistrophe" n="2">
               <sp>
                  <speaker>Προπομποί</speaker>
                  <l n="1044">σπονδαὶ δʼ ἐς τὸ πᾶν ἐκ μετοίκων</l>
                  <l n="1045">Παλλάδος ἀστοῖς. Ζεὺς <add>ὁ</add> πανόπτας</l>
                  <l n="1046">οὕτω Μοῖρά τε συγκατέβα.</l>
                  <l n="1047">ὀλολύξατε νῦν ἐπὶ μολπαῖς.</l>
               </sp></div></div>
         
         </div>
      </body>
   </text>
</TEI>